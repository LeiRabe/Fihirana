ANDRO MARO EFA LASA

1
Andro maro efa lasa ;
Aiza izao 'zahay,
Fa variana mikasa,
Ts'isy vitanay.

ISAN'ANDININY :
Ray malala atafio anay
Ny herinao.
Mba hahery sy handresy
Ny mpanomponao
Ka handresy
Fa nomenao aina vaovao.

2
Rahoviana Ilay mazava
No ho tonga indray ?
Ka ny haizina hisava,
Handry fehizay.
Ray malala, sns.

3
He ! mandalo, he ! mimalo
'Zao fiainana izao,
Fa handresy fahavalo
Izay ombanao.
Ray malala, sns.

4
Taona maro efa lany :
Tsy haharitra
Ny tantaran'ity tany
Dia ho tapitra.
Ray malala, sns.
