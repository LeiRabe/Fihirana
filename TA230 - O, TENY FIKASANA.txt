O ! TENY FIKASANA

1
O ! Teny fikasana soa indrindra
Kristy mitarika ny lalako
Ny tanany no mampirindra
Ny momba ny fiainako.

ISAN'ANDININY :
He ! sambatra aho re
Nametraka aminao 'zao
Ny androko Mpamonjy tia
Ny fiainako tontolo
Satria Ianao nisolo
'Reo fahotako marobe.

2
Ny masonao mitazana ny diako
Ny saina atolotrao, mitarika
Any aminao no hitodiako,
Ny lanitra no marika
He ! sambatra aho re, sns.

3
Na dia tsy hitako izay hombana
Fa maizina ny eo alohako
Ny tananao no he ! mitana
Tsy misy hatahorako.
He ! sambatra aho re, sns.

4
Endrey ny hasambarana sy toky
mahampoka izao ny fiainako
Fa manana Anao ho zoky
Mandahatra ny lalako.
He ! sambatra aho re, sns.
