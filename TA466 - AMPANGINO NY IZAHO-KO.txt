AMPANGINO NY IZAHOKO

1
Ampangino ny izahoko, ry Tompo ô.
Ampangino hihainoako ny feonao.
Fa manelingelina ny hidiranao ato am-po.
O ! ampangino tanteraka Tompo ô.

ISAN'ANDININY :
Ianao izay neken'ny rivotra Jeso ô,
Ianao neken'ny ranomasina
Ianao nibaiko ny afo
O ! ampangino ny izahoko.

2
Raha mila te ho sosotra ilay izahoko,
Dia teneno moramora re, ry Tompo ô.
Mba hitandro voninahitra ho Anao irery e !
Fa fihavanana no sitrakao.

3
Raha mila te hirehareha, Tompo ô,
Te hanindrahindra 'reo talenta nomenao.
Ampangino, ampangino ny izaho ato am-po
Fa tsinontsinona aho re, Tompo ô.

4
Raha tia fanakianana aho, Tompo ô,
Fanakianana tsy mba mamokatra ho Anao.
Ampangino, aza avelanao hiteniteny re
F'zaho koa tsy mahavita be.

5
Raha levona tanteraka ny izahoko
Ka tsy izaho intsony re no velona ato am-po,
Dia ny herinao anie hanosika ahy hankato
O ! tanteraho 'zay sitrakao, Tompo ô.
