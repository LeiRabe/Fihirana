MAZAVA SY MAMIRATRA

1
Mazava sy mamiratra aok'izany
Ny masoandro raha miposaka.
Misinda izao ny haizina an-tany,
Mazava soa no injay mirotsaka.

ISAN'ANDININY :
Tonga ao am-po Jesosiko malala,
Fanazavana ahy hatrizao,
Mpamonjy soa tsy mba manan-tsahala
Mitondra toky, hery, aim-baovao.

2
Ravo tokoa ny fo raha isan'andro
No monina ao 'Lay Tompo Lehibe.
Jesosy Kristy Ilay Masoandro
Mamelona fanahy ka : <<O, endrey>>.
Tonga ao am-po, sns.

3
Fahasambarana feno tokoa
Sy fifaliana safononoka,
Ny tebiteby, ahiahy koa,
Raha ao am-po Jeso dia afaka.
Tonga ao am-po, sns.

4
Raha toa saron-drahona ny andro
Ka misy ady tena sarotra
Tokiko dia Ilay Masoandro :
Tonga ao am-po hanala tahotra.
Tonga ao am-po, sns.
