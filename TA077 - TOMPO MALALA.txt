TOMPO MALALA

1
Tompo malala,
'Ndrey ny fitiavanao !
He! tsy nandala
Na dia ny ainao.
Nidi-pahoriana
Tsy tandrify ho Anao ;
Niari-pijaliana
Mendrika ahy 'zao !

ISAN'ANDININY

Jeso, Jeso,
Tia ahy Ianao.
Jeso, Jeso,
'Zaho tia Anao.

2
Tompo malala,
'Ndrey ny famindraponao !
Zanaka adala
Fa navelanao.
Ota maro isa
Efa vitako tety,
Nefa Paradisa
Miandry ahy ary !
Jeso, Jeso, sns.

3
Tompo malala,
'Zaho te ho mpianatrao
Ka tsy hiala
Eo an-tongotrao.
Ampianaro ho tia
Toy ny itiavanao,
Ho mpanara-dia
Mahatoky Anao.
Jeso, Jeso, sns.

4
Tompo malala,
Ento mody aho izao
Amin'ny vala
Ao an-danitra ao.
Any hiderako
'Zany fitiavanao
Sady hahitako
Ilay endrikao !
Jeso, Jeso, sns.