JESO MPANJAKA MALAZA

1
Jeso Mpanjaka malaza,
No Tompo Mpanjakanay
Mahery sy tsara indrindra,
Ka Izy no aronay.
Mendrika hankalazaina
Noho ny heriny;
Eran-tany sy lanitra koa
Ny zo ama-dazany.

ISAN'ANDININY

Ry Tompo, Mpanjaka mahery ô,
Mihainoa (mihainoa).
Avy manaiky tokoa izahay
Fa Tompon'ny hery rehetra Ianao,
Tsy misy mihintsy ny toa Anao,
Tsy tratry ny saina ny herinao.
Ny fiderana 'zay entinay,
Raiso re! raiso re!
Ny haja atolotra Anao ety,
Raiso izao!

2
Tompo Mpandahatra hendry,
Mpanao izao rehetra izao,
Ny zara sy tendry ataony
Dia tsara sy mahasoa;
Mendrika ho deraina
Ny fandaharany;
Atolory ho azy ny saotra,
Fa Izy tandrifin'io:
Ry, Tompo Mpanjaka,sns.

3
Tompo, Mpanjaka Tsitoha,
Kanefa be indra-fo;
Deraina eram-po eran-tsaina,
Deraina mandrakizay;
He! ny mpanompo voavonjy
Samy mihoby hoe:
"Haleloia ho amin'ny Avo,
Fa Jeso no Tomponay"
Ry, Tompo Mpanjaka,sns.