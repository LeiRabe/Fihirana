AVY AHO MANATONA

1
Avy aho manatona,
Tompo, eo an-tongotrao ;
Aoka tsy ho lavinao,
Raiso fa navotanao.

ISAN'ANDININY
Ianao no tokiko,
Zanak'Ondry Masina ô,
Maty noho ny heloko
Koa dia isaorako.

2
Fantatrao ny otako,
Tsy miafina aminao ;
Nefa ibebahako :
Ô ! diovy aho izao !
Ianao no tokiko, sns.

3
'Zany fiadananao,
Aoka re handramako ;
Ary ny fiainanao
No mba hivelomako.
Ianao no tokiko, sns.

4
Raiso fa ateriko
Ho fanatitra doria,
Fo sy saina, heriko,
Raisonao, Mpamonjy tia.
Ianao no tokiko, sns.
