AVIA MIONDREHA

1
Avia, miondreha,
Ry vazan-tany ô,
Fa lehibe Jehovah,
Sy masina tokoa;
Miankohofa tsara
Manatona Azy 'zao;
Haneho fanajana
Ilay Mpanao anao.

2
Andriananahary !
Manaiky izahay
Fa aminao ny hery
Tsy hay toherina,
Tsy misy maharara
Ny tianao hatao,
Fa Ianao Mpitondra
Izao rehetra izao.

3
Re any lavitra any
Izao ny herinao,
Ka isam-bazan-tany
Hiondrika aminao;
Mpanjaka sy Mpitsara
Mahery Ianao;
Miadana ny tany
Miankina aminao.