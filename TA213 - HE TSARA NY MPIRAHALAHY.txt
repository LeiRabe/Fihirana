HE TSARA ! NY MPIRAHALAHY

1
He ! tsara ny mpirahalahy
Iray fitia mivory 'zao 
Ka hazavainao, ry Fanahy,
Entanin'ilay afonao.
Ny vavaka sy hira ataony
Dia tena fofomanitra
Ny vavaka sy hira ataony
Tafakatra ao an-danitra.

2
Eo anoloanao, ry Mpamonjy,
Firaisan'olo-masina.
Eo no mihoby ny voavonjy,
Voafidy sy voafantina.
Eo izy no mifalifaly
Amin'ny fo finaritra ;
Eo izy no mifalifaly
Mihoby ny Mpanavotra.

3
Ka n'aiza n'aiza ivoriana
Dia misy hoby avokoa,
Manjaka ao ny fifaliana
Fa tena henika ny soa.
Ny famindrampo taminao ;
Ny fiangonanao mahazo
Ny hery tena manavao.

4
Ry Rainay tsara arotsahy,
Hitondra fiadanana,
Ny hasoavan'ny Fanahy
Noho 'Lay Mpanalalana ;
Ka mba ho fitia mandrakizay
Ho santatr'ilay tany vao,
Eny , ho fitia mandrakizay
No hampiray ny olonao.