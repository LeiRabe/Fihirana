JESO TOMPO BE FITIA

1
Jeso Tompo be fitia
Tonga anatrehanao.
'Reo zatovo hiara-dia
Mila ho tantananao.
Arotsahy eto anio
Arotsahy eto anio
Mba hameno 'zao ny fony
'Lay fitiavana madio.

2
Jeso Tompo Fanekena,
Ny voady 'zay natao
Sitrapo fa tsy terena,
Aoka ho hamafisinao.
Akambano izy roa
Akambano izy roa
O, midina ao am-pony,
Ampiraisonao tokoa.

3
Jeso Tompo Vatolampy
Azo ifaharana,
Fiarovana 'zay ampy
Sy ho fitsaharana.
Aoreno aminao
Aoreno aminao
Dia hatoky 'zao ny fony
Na mamely ny manjo.

4
Jeso Tompo Fitahiana,
Mba omeo raha sitrakao,
zanaka ho fifaliana
Atolory azy izao.
Dia ho fantany tokoa
Dia ho fantany tokoa
Fa ho velona ao am-pony
Ny afom-pitiavanao.

5
Jeso Tompo Fandresena,
Aoka ho tantananao,
Tsy ho resy na hivena
'Reto ondrikelinao.
Ho tontosa anie ny dia
Ho tontosa anie ny dia
Tomoera ao am-pony
Mandra-pahatonga ary.
