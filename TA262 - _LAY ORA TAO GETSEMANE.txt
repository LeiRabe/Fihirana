'LAY ORA TAO GETSEMANE

1
'Lay ora tao Getsemane
Tsaroako tsara izao,
Fa Tompo tia sy lehibe
No ory loatra tao :

ISAN'ANDININY :
Tsaroako 'zao Getsemane
'Zay niaretanao,
Tsy haiko hadinoina re
'Lay fahoriana tao.

2
Ny mpianatrao malalanao,
Natory avokoa ;
Nafoin'izao tontolo izao
Jesosy Tompo soa :
Tsaroako 'zao, sns.

3
Nanjary rà ny dinitrao
Noho ny helokay ;
Fadiranovana Ianao
Nisolo voina anay :
Tsaroako 'zao, sns.

4
Soraty ao am-poko re,
Ho sary velona ao,
Ny sarin'i Getsemane
'Zay niaretanao :
Tsaroako 'zao, sns.
