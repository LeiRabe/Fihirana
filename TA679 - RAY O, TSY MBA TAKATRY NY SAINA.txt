RAY Ô, TSY MBA TAKATRY NY SAINA

1
Ray ô, tsy mba takatry ny saina
Ny haben'ny fitiavanao
Fa ambony loatra ka lalaina
'Zao ankehitriny izao.
Izahay no mendrika ho faty
Noho ny fahotana vitanay ;
Nefa kosa fijaliana mafy
No nasaina nisoloana anay

ISAN'ANDININY :
Efa nenina tokoa ny lasa
'Zay nandavana ny teninao
Koa indro izao fa mikasa
Hankato izay baikonao.

2
Ray ô ! mamy ny fitiavanao
Ka tsy hay ho hadinoina izao.
Fa mibitsika mangina anay
Mba hifikitra aminao ry Ray.
Eny, fitiavana tsy lany
Fa maharitra mandrakizay
No atlotrao ety an-tany
Hamonjena olom-bery indray.
Efa nenina ny lasa, sns.

3
Ray ô ! indro fa miha-mazava
Aminay ny fitiavanao ;
Fa maharitra tsy mety rava
Ka ianteherana hatrizao.
Ny fitiavanao irery ihany
No mba azo antoka ety ;
Koa raha mbola ato an-tany
Ny irina : ho Anao doria.
Raisonao anio ny dera, saotra
'Zay atolotra Anao, ry Ray ;
Koa ampio izahay mba hivoatra
Ho Anao anio, mandrakizay.
Amen ! Amen
