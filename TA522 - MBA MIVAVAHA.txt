MBA MIVAVAHA

1
Mba mivavaha raha vao maraina
Tsarovinao Ilay Mpanao anao.
Izay niaro ny fanahy sy aina
Mba ho salama toy izao.

ISAN'ANDININY :
Tsarovy re, ny Tomponao
'Zay Mpiaro anao.

2
Rehefa tonga koa ny atoandro,
O ! miambena tsara ianao,
Fa manangoly saina isan'andro
Ilay devoly rafinao :
Tsarovy re, sns

3
Raha alina mangina, ka hatory,
Tsarovy eo ny ota izay natao,
Ka dia ifony mafy sy itsory
Fandrao maningotra anao :
Tsarovy re, sns.

4
Na aiza na aiza ianao mitoetra
Satana fahavalo ao tokoa
Ka aza kivy na mba manjoretra
Fa mivavaha tsy ho voa.
Tsarovy re, sns.
