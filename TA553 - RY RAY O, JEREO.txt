RY RAY Ô, JEREO

1
Ry Ray ô, jereo ankehitrio
Fa tonga anatrehanao
Hangataka fitahiana anio,
'Zahay mba ho an'ny zanakao
'Zay vonon-kiara-dia izao
Anio sy ho mandrakizay.
Ry Ray ô, arotsahy re
Ny fahasoavan-dehibe.
Henoy re, henoy ny vavakay.

2
Ry Ray ô, ny fitiavanao
No arotsahy ankehitrio
Hameno ny fony hatrizao
'Lay tene fitiavana madio.
Ny herinao no ampanjakao
Ao amin'ny fiainany izao
Ho fiainana tanteraka
Hiezaka tsy ho reraka
Hizotra ao an-danitra aminao.

3
Na miditra na mivoaka
Arovinao ny tenany.
Raha sendra ka misolafaka
Sao dia kivy ny fanahiny.
Ry Ray ô, tohano sy ampio
Hazony akaikinao izao
Tantano ao an-dàlana
Na inona no misakana
Ho tonga aminao ny diany.
