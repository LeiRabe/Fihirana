NY FIAINAN'NY LANITRA AMBONY

1
Ny fiainan'ny lanitra ambony
Dia andramako sahady ety ;
Fa fiainana kanto sy tony,
Hasambarana fatratra ery.
He ! Jesosy no ato am-poko ;
Fa izaho no tempolin'ny Ray
Fiadanana tsy hosoloiko !
Hasambarana mandrakizay.

2
'Njao ny foko fa mamolivoly
Te hidera aho satria nandre
Ny antema hirain'ny tempoly,
Mifalia any an-danitra e.
Ny fisorana ataony any koa
Ho an'Ilay Zanak'ondrin'ny Ray
Dia manainga ny saiko hifoha,
Hankalaza azy mandrakizay.

3
Kerobima mihira ao ambony
Fa izaho mihira eto koa.
Haleloia, tsy hitsahatra intsony
No hasandratro ho Anao, ry Tsitoha.
'Reo anjelin'ny lanitra avo
Ho tahafiko eto indray,
Ny fanahiko faly sy ravo !
Hasambarana mandrakizay.
