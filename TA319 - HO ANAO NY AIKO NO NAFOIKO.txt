HO ANAO NY AIKO NO NAFOIKO

1
Ho anao ny aiko no nafoiko,
Ho anao, tany Kalvary.
Nozakaiko re ny toloko,
Mba hifalianao ary.
Fitiavan-tsy hita lany
No nasehoko anao.
Moa mba fantatrao izany ?
Ry mpanota, ô, lazao.

2
Voninahitra tao ambony,
Ny fitsaohan'anjely koa,
Tsy nofikiriko intsony
Hahazoanao re ny soa.
He ! nahantra teto an-tany
'Zaho Izay Mpanjakanao ;
O ! mazàna mitomany ...
Moa ve mba fantatrao ?

3
Hitako ianao variana
Amin-java-mandalo ety ;
Aiza moa, mandra-pahoviana ?
Sao hanenina, ô avia !
Vativety dia ho rava
'Reo 'zay isasaranao ;
Ny andro anie ka tsy ho lava,
Moa ve mba fantatrao ?

4
O ! Jesosy 'zay tia ahy !
Eny, atolotro Anao
Tena, saina sy fanahy,
Ho Anao, Tompo, ankehitrio.
Mba tazony tsy hania
Fa hanara-dia Anao
Na aiza na aiza, Jeso tia !
RAiso aho ho Anao.
