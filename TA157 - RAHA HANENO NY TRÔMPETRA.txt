RAHA HANENO NY TRÔMPETRA

1
Raha haneno ny trômpetra
Eny an-drahona izao,
Ka ho tapitra hatreo ny andro ety
Moa ho vonona hitsena
Ny Mpanjaka ve ianao,
Sy handova ilay tanàna soa ary ?

ISAN'ANDININY :
Raha ho re (izao) ny fiantsoana
Ka ho avy (re mba) hanoloana
Ny voavotra rehetra,
Moa va ho re ny anaranao izao ?

2
Raha hatsangana amin-kery
Ireo nodimandry re,
Ka hitafy voninahitra izao ;
Ary indreny miara-dia
Ny voavonjy marobe,
Moa va mba ho anisany ianao ?
Raha ho re, sns.

3
Raha ho avy mba hijinja
Ilay Tompom-bokatra,
Ka hamory
'Reo amboara tsara voa,
Dia hampiditra azy ireny
Mba ho any an-tsopitra,
Moa va ianao ho isany tokoa ?
Raha ho re, sns.

4
O ! ry namako variana,
Mety ho anio izao
No ho avy Kristy,
'Lay Mpanjaka re.
Koa anio, anio izao ;
Dia manatona ianao
Mba hiaraka amin'ireo maroba.
Raha ho re ny fiantsoana
Ka ho avy hanoloana,
Ny voavotra rehetra,
Mifalia fa ho re ny anaranao !
