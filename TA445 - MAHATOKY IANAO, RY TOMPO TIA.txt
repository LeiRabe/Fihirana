MAHATOKY IANAO, RY TOMPO TIA

1
Mahatoky Ianao, ry Tompo tia,
Ny fitiavanao maharitra,
Mitoetra mafy anio sy ho doria,
Tsy voafetra na voafaritra.

ISAN'ANDININY :
Ianao tokoa, ry Ray,
No Vatolampinay
Na miovaova
Ny fiainana ety
Ny teninao
Ho fanilon'ny dia,
Mitarika anay ho tody ery.

2
Ny famindramponao
Dia andon'aina,
Mamelombelona sy manadio.
Eny, havaozinao isa-maraina,
Ka ampoky ny soa re anio !
Ianao tokoa, ry Ray, sns

3
Na toa takona ny masoandro
Dia mbola miasa re mangina ao
'Lay tananao miahy, mitandro,
Mitantana izao tontolo izao !
Ianao tokoa, ry Ray, sns

4
An-tananao, ry Ray, no amelako
Ny fiainako raha mbola ety ;
Ny fitokiako Anao tsy mba hovako
Fa manda mafiko ilay fitia !
Ianao tokoa, ry Ray, sns
