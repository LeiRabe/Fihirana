TSAROAKO ANIO

1
Tsaroako anio, Jeso,
Ny fanavotanao ;
Fa tao an-davaka aho
No nakarinao.
Ny sandrinao mahery
No natsotranao
Hitarika ahy ho eo anilanao.

ISAN'ANDININY :
'Zao no voady ataoko Aminao
(Jesosy ô),
Voadiko anio, mandrakizay :
Tsy hisy hahasaraka ahy
Tsy hitoetra eo anilanao
Ho eo an-tongotrao, akaikinao.

2
He ! sambatra aho, Jeso,
Satria voasasanao.
Ny heloko rehetra
Dia voavelanao.
Ny fiainako tontolo
Dia nohavaozinao
Ho mendrika tokoa ny lapanao
'Zao no voady, sns.

3
Endrey ny hafaliako
Manana Anao.
Ny lanitra no amboarinao
Ho tranoko.
Ireo anjely maro
'Zay midera Anao
No hiaraka amiko eo akaikinao.
'Zao no voady, sns.
