ARIO NY TAHOTRAO

1
Ario ny tahotrao, ry olon osa fo !
Izay lazain'ny Tomponao, tsy hisy tsy ho to ;
Ny fisentonao dia reny avokoa,
Ny feon'ny fitarainanao, valiny tokoa.

2
Mpanjaka lehibe no itokianao ;
Ny tanany mahery re no hamonjena anao ;
Tsy misy mahalà 'zay tiany hatao :
Handositra amin-tahotra ny fahavalonao.

3
Ny fitondrany soa no iankinanao ;
Koa aoka hofidiany koa izay halehanao ;
Na dia tsy takatrao ny sainy lalina.
Izay tendreny ho anao, ekeo ho marina.

4
Ry Tompo tsara ô ! mijere anay,
Na reraka aza re ny fo, tohano izahay :
Ovay ny hevitray, ny fonay hazavao,
Izay hatoronao anay, hizoranay izao.

