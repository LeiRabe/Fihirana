'ZAO NO ANDRON'NY HATANORAKO

1
'Zao no andron'ny hatanorako
Hanatonako Anao, ry Mpamonjy ;
Izay hany mba fanantenako
Itokisako handraisana vonjy.

ISAN'ANDININY :
Ka ny voady 'zay ataoko anio.
Tanteraho ary koa mba tahio.
Hamasino ho mendrika Anao
Ny toetrako hatramin'izao.

2
'Zao no andron'ny hatanorako
Handreseko ny fakam-panahy
Ka ny toetra tsy maintsy ialako
Dia ireo ratsy 'zay mahazatra ahy.
Ka ny voady, sns.

3
'Zao no andron'ny hatanorako
Hitoriako Anao, ry Jesosy,
Ka ny toetrako no hilazako
Ny finoako Anao tsy voahosy.
Ka ny voady, sns.
