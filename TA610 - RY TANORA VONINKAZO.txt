RY TANORA, VONINKAZO

1
Ry tanora voninkazo,
Mavitrika sy sahy
Tsy manana ahiahy,
Moa mba fantatrao
Fa zava-poana avokoa,
'Zao rehetra ary izao.
(Tanora ô).
Tsy haharitra ny tany
Fa toy ny voninkazo
Ho simba sy halazo.
Andrandrao ny tanjona ambony
Dieny ety
Ilay Kanana tsara ery
(Kanana ery)

ISAN'ANDININY :
Hazavao ny taninao
(Hazavao taninao)
Andeha torio ny teny soa
('Ndeha torio teny soa)
Zotom-po sy hery koa
(Zotom-po hery koa)
No mendrika an'i Jeso tia
(An'i Jeso tia anao)

2
Ry tanora voninkazo,
Mavitrika sy sahy
Tsy manana ahiahy,
'Ndeha hanatona
'Zay nomena anao ety
Fa hivaly soa ary, tanora ô !
Tsy haharitra ny tany
Fa toy ny voninkazo
Ho simba sy halazo.
Asandrato avo ny fanevan'i Jeso
Mba ho hita tsara ety.
(Ho hita re)
Hazavao ny taninao, sns.
