'ZAY TIANAO, RY TOMPO

1
'Zay tianao, ry Tompo no mba tiako ;
Ny teninao harahiko izao
Na sarotra, na mora re ny diako :
'Zay tianao, Jeso, 'zay tianao.

2
Tsy sahiko hitoky 'zahy saiko ;
Ny heriko dia zava-poana izao,
Fa ny Anao no tena andrandraiko :
'Zay tianao, Jeso, 'zay tianao.

3
Tsy fantatro : ho tsiky sa toloko
Ny anjara izay miandry aloha ao
kanefa izao no vavaky ny foko :
'Zay tianao, Jeso, 'zay tianao.

4
Izao, Jeso, no hany faniriako :
Tazony aho eo an-tananao !
Ny sisa re : 'zay tianao no tiako,
'Zay sitrakao efao, 'zay sitrakao.
