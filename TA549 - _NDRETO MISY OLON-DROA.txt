'NDRETO MISY OLON-DROA

1
'Ndreto misy olon-droa
Nifanaiky hiaraka,
Hifanampy, hifanasoa,
Tsy hifandao tsy hisaraka.
Mila Anao hanampy azy
Fa aminao ny hery, Jeso,
Ka mba tsy ho vazivazy
Fa ho tokantrano soa.

2
Tonga eto izy, Tompo
Mila fitahiana.
Mahatsiaro fa mpanompo,
Zaza ho tarihina.
Koa meteza Ianao
Hanome ny fitahiana
Mba ho voninahitrao
Fiainam-pifaliana.

3
Jeso Tompo, hakaikezo
Izy ireo fa zanakao.
Ka ny ratsy aelezo
Hanjakan'ny herinao.
Raha sendra ny mahory,
hakaikezo, Tompo tia,
Mba tsy hirodana akory ;
Tokantrano ho doria.
