SAMBATRA SY TRETRIKA

1
Sambatra sy tretrika,
Tokantrano soa,
Tsara sady mendrika,
Fa mifanasoa.
Ravo sy miadana
Feno hasambarana.
Fa mifankatia tokoa,
Tena tombotsoa.
Isan'andro, ho doria, sns.

ISAN'ANDININY :
Isan'andro, ho doria
Tokantrano mifangia
Mahay mifankatia.

2
'Njany fa misandratra,
Hira fiderana.
Ary efa santatra
Hanambarana.
Feo milamina mirindra
Fitiavana mifindra,
No mifehy ny tokantrano
Tompo ô, tohano.
Isan'andro, ho doria, sns.

3
Mirana ny lanitra
'Zay no fitahiana.
Feno fofo-manitra,
Sady fifaliana.
Tokantrano paradisa
Lavitry ny disadisa.
Fa firaisam-po no ao,
Fiainam-baovao.
Isan'andro, ho doria, sns.

4
Kristy ô, Fitiavana,
Sy Mpanjakako,
Sady Fihavanana,
Fiadanako.
Ô ! arovy ka tahio
Ny tokantrano ampio,
Santatry ny Edena ety
Ary hatrary.
Isan'andro, ho doria, sns.
