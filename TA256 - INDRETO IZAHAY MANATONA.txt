INDRETO IZAHAY MANATONA

1
Indreto izahay
Manatona Anao.
Maniry mba handray
Ny mofon-danitra,
Tandindon'ny Mpamonjy
'Zay nanavotra anay
Nanaiky fijaliana
Mba ho solonay.

2
Ny nofony sy ra,
Fanati-pisoloana,
No hanatonanay
'Zao ny latabatrao.
Hadisoanay sy ota
Aoka ho vonoinao ;
Havaozy indray 'zahay
Ho tena zanakao.

3
Entinay eto izao
Ny tebitebinay re
Mba hosoloinao
Ny toky aminao.
Ilay ra sarobidy
No itokianay
Sy antenainay
Ny vonjy, aim-baovao.

4
Mba ! vokiso 'zao
Ny vahoakanao, ry Ray ô.
Fenoy fifaliana
Sy fiadanam-po.
Omeo koa ny hery
Hanompoany indray,Hampiorina finoana,
Hanadio ny fo.