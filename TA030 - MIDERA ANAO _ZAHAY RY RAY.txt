MIDERA ANAO 'ZAHAY RY RAY

1
Midera Anao 'zahay ry Ray,
Fa be ny voninahitrao.
Isaoranay mandrakizay
Noho ny fitiavanao
Noho ny fitiavanao.

2
Ny tany sy ny lanitra
Manandratra ny herinao,
Nataonao hahafinaritra,
Sy hahasoa ny zanakao
Sy hahasoa ny zanakao.

3
Ny ala maitso mavana,
Havoana, lohasaha koa,
Ny rahona sy ny avana
Dia manambara Anao tokoa
Dia manambara Anao tokoa.

4
Endrey ny lahitokanao
natolotrao hisolo anay,
Hanananay anjara izao
An-danitra rahatrizay
An-danitra rahatrizay.

5
Dia raisona, ry Tompo tia,
Ny hiranay midera Anao
'Zay santatry ny ho doria
Hasandratray ambony ao
Hasandratray ambony ao.
