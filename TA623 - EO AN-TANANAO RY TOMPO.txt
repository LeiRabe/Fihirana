EO AN-TANANAO RY TOMPO

1
Eo an-tananao, ry Tompo,
Hametrahako ny foko
Ka ny fiainako rehetra,
Foiko anio tsy misy fetra.
Eo an-tongotrao ry Tompo
No ipetrahako, ihainoako.

ISAN'ANDININY :
Ireto teny mampahery ahy
Tano tsy ho very.
Inty aho manolo-tena,
Manavao ny fanekena.
Tsy hiala fa hanompo,
Hiasa ho Anao, ry Tompo.

2
Eo an-tratranao ihany
Jeso no itokiako hatrany.
Ny ahiahim-pamonjena
Ianao, Jeso no antenaina
Eo akaikinao, ry Tompo,
Tony aho satria matoky
Ka fiadanana sy soa
No omenao ahy tokoa.
Ireto teny, sns.

3
Eo anilanao, ry Tompo,
No tiako ka tsy hialako.
Ka ny androko izay sisa
Hitady ny Paradisa.
Eo akaikinao, ry Tompo,
Eo no tena fifaliako
Fiainana mandrakizay
Homenao rahatrizay.
Ireto teny, sns.
