MIZOTRA IZAO NY DIANAY

1
Mizotra izao ny dianay
Ho any aminao,
Jerosalema tianay,
Tanàna masina.
Tsy miatoato izahay ;
Fa miezaka hankaminao.
Ilaozanay izao ny trano lay
Nonenanay.

2
Tsy andrinay hahita Anao,
Jerosalema soa.
Ny hatsaran'ny endrikao,
Manintona tokoa.
Ny ety efa ho rava izao,
Tsy ho ela dia hifarana,
Ny fonay kosa efa lasanao re
Hatrizao.

3
Tongava haingana, ry andro
Mahasambatra.
Hanaovanay hira hoe :
Haleloia, amen.
Eny, tsy ho ela intsony re
Dia hiakatra an-danitra,
Hiara-monina amin'i Kristy,
Doria, doria.
