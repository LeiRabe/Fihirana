TSARA TOMPO NY ASANAO

1
Tsara, Tompo, ny asanao
Ka hohiraiko,
Kanto ny herinao,
Soa koa ny lazanao
Miaraka amin'ny masinao
No hirako
Hira amin'ny fo ho Anao 
Hira amin'ny fo ho Anao

2
Hery mamelona
Ny tenin'i Jehovah
'Zay nahariana
Izao tontolo izao;
Izy no niteny
Dia indro fa niova,
Nivoatra re 'zao tany izao
Nivoatra re 'zao tany izao.

3
Indray andro any
Handalo ka ho lasa
Izao hita izao
Ho rava avokoa
Tendrombohitra soa,
Lohasaha sy asa,
Fa Ianao hitoetra tokoa
Fa Ianao hitoetra tokoa.

4
Ny herin'ny teninao,
Ry Tompo iriko
Hamorona ho ahy
Toetra sy fo vaovao
Ka ny sitrakao ihany
No hifaliako
Mba hitoerako aminao
Mba hitoerako aminao.
