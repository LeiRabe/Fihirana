NA DIA MAFY NY ADY ATAOKO

1
Na dia mafy ny ady ataoko,
Na dia sarotra tokoa ny dia ;
Na dia takona ny eo anoloako,
Dia jereko ny Mpamonjy tia.

ISAN'ANDININY :
Hojereko ny tavan'ny Mpamonjiko ;
Ilay tava feno fitia,
Dia ho lasa tokoa ny haizim-pito
Ka hazava ny lalako ety.

2
Hobanjiniko hatray ny Tompo
Amin'ny fihazakazahako ;
Ka na hisy ny ratsy hisoko,
Tsy ho voafingana ny tongotro.
Hojereko ny tavan'ny Mpamonjiko, sns

3
Raha mitatao ny raho-mainty,
Raha misy rivo-doza be ;
Raha milatsaka ny oram-baventy,
Hoy aho hoe :
<<Tompo ô ! mamonje !>>
Hojereko ny tavan'ny Mpamonjiko, sns

4
Kely sisa aho dia hanoloana
An'ilay tsy manam-paharoa ;
Ka ny maso fa tsy ny finoana
No hijereko ny Tompoko.
Dia ho faly ny fo,
Hankalaza tokoa anao
Ry Andriamanitray.
