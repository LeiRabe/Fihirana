JESOSY NO ASANDRATRO

1
Jesosy no asandratro
Fa Izy no Mpanavotro.
Ny tanany nanafaka
Ny aiko tao an-davaka
Ny rafiko ho ketraka,
Izaho afa-kenatra
Fa manana ny Tompoko
'Zay mandako sy aroko.

ISAN'ANDININY :
Ry foko ô ! ankalazao
Jesosy 'Lay Mpamonjinao.

2
Ny tsiron'ny fiainana
Ananako sahady re,
Fa efa mby an-tànana
Ny famonjena lehibe ;
Ny ranon'aina azoko,
Nyh mofon'aina haniko,
Sakafo mahatanjaka,
Mamelona ny reraka
Ry foko ô, sns.

3
Ny rany no anjarako,
Ny ainy no fananako,
Ny lanitra noi lovako,
Ny tany dia hilaozako ;
Ny ota tsy hanaraka,
Ny ady dia ho tapaka ;
Ny aloka ho tapitra,
Fa ao ny tena zavatra.
Ry foko ô, sns.

4
Ny hanitry ny lanitra
Mamerovero fatratra :
Ny hiran'ny voavotra
Manetsika ahy hiakatra ;
Ny tavan'ny Mpamonjiko
No tsinjon'ny fanahiko :;
Ny tavany manafaka
Ny haizina ao anatiko.
Ry foko ô, sns.

5
Ny masoko mibanjina
Tahaka ny mpiambina,
Maniry ny Mpamonjiko
Ho tafahaona amiko ;
Izaho hovimbininy
Hipetraka eo anilany.
Hanao ny hiran-danitra
Sy honina finaritra ;
Ry foko ô, sns.
