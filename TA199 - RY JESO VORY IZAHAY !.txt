RY JESO VORY IZAHAY

1
Ry Jeso ! vory izahay,
Fa andronao anio,
Dia avy mba hivavaka
Ety an-tranonao.

2
Ka na aiza na aiza ny olonao
No vory toy izao,
Ny herinao mba asehoy,
Efao ny teninao.

3
Ny hira ikambananay
Aty an-tranonao,
Ekeo ho fanandratana
Ny voninahitrao.

4
Ny vavaka tononinay
Eo anatrehanao,
Mba raiso ho fanatitra
Ankasitrahanao.

5
Ny teny fitarainana
Ataon'ny ory koa
Soloy fifaliana ;
Hisaoranay Anao.

6
Ny teninao halahatra
Hambininao anie,
Hamelom-pitiavana
Am-pon'izay mandre.
