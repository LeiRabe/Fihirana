TANORA VAO MIVELATRA

1
Tanora vao mivelatra
Ho voninkazo manitra
Masoandron'aina mamiratra
No hery isandratany
He ! tsara re, he, sambatra !

2
Tanora misy bika soa,
Mahery, hendry sy mahay ;
Mibanjina sy mifantoka
Aminareo ny masonay,
Mirary soa, mivavaka.

3
Tanora misy tahotra
An'Ilay Andriamanitra
Nanao tempoly ny tenanao
Hitoeran'ny Fanahiny
Tandremonao, ambenonao.

4
Tanora ô, andraikitrao
Ny fiangonan'i Kristy ;
Ataovy asa manokana,
Taomy ireo sakaizanao
Hiditra ao, honina ao !
