'ZAHO TE HO TIA ANAO TOKOA

1
'Zaho te ho tia Anao tokoa,
Te ho tia Anao, Jeso.
Fa izany no ilain'ny fo,
Ho tia Anao Jeso.
Tsy mba misy ety an-tany
'Zay mahafa-ô izao ;
Ny iriko 'zao ihany :
Jeso ho tia Anao.

2
'Zaho te hanoa Anao tokoa,
Te hanoa Anao, Jeso.
'Zany re no fifalian'ny fo,
Hanoa Anao, Jeso.
Ny ota dia mampitomany,
Zioga mampahory izao,
Koa ny tiako izao ihany :
Jeso, hanoa Anao.

3
'Zaho dia maniry ho faty koa
Miaraka aminao, Jeso,
Sy hitsangana indray tokoa
Mba ho Anao, Jeso.
Mamy indrindra re izany
Tafakambana aminao ;
Ny iriko 'zao ihany ;
Jeso, ho tena Anao.

4
'Zaho te hiara-dia tokoa,
Hiaraka aminao Jeso,
Amin-dala-mora mafy koa,
Tsy handao Anao, Jeso.
Ny handroso hatrany hatrany
No ekeko hatrizao,
Mandra-pahatongako any,
Jeso, anilanao.
