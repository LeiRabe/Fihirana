MOA VE TSY HO LAZAIKO

1
Moa ve tsy ho lazaiko
Fa velona tokoa
Fa velona Jesosy,
Tantara tena soa.
He maty mba hisolo,
Nitondra ny heloko ;
Kanefa izao nandresy.
He ! velona.

ISAN'ANDININY :
Hobio (hobio), hobio (hobio),
Vaovao mahafaly re.
Torio, lazao, eny ambarao
Jesosy velona.
Hobio (hobio), hobio (hobio),
Vaovao mahafaly re.
Jesosy velona ao am-po
O, fantatro tokoa.

2
Ny otako rehetra
Voavelany tokoa ;
Ny vesany manindry
Nesoriny avokoa.
Ny fiadana-pony
O, fahalalana soa !
Atolony tontolo.
He velona !
Hobio, hobio, sns.

3
Ny diako isan'andro
Tantanany tokoa ;
'Reo zava-mampahory
Reseny avokoa.
Raha sendra kivy aho
Ka reraka ny fo,
Bitsihiny mangina.
He velona !
Hobio, hobio, sns.

4
Tsy ahy irery mantsy
Fa ho anao tokoa,
Ry namako mahantra,
Ho anao avokoa
Ny vonjy efa vita,
'Lay Paradisa soa,
Anao tsy misy fetra,
Fa velona
Lazao (lazao), lazao (lazao)
Fa akaiky Izy 'zao.
Torio, lazao, eny ambarao
Jesosy avy re.
Lazao (lazao), lazao (lazao)
Avy Izy haka anao.
Hiseho any an-danitra
Fa velona tokoa.
