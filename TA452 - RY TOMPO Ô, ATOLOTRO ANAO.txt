RY TOMPO Ô ! ATOLOTRO ANAO

1
Ry Tompo ô, atolotro Anao
Ny tenako Anio ;
Fa vonona hanompo Anao.
Raiso ho Anao doria.

2
Ny masoko tariho, Jeso,
Hijery tsara Anao,
Hifidy lalana marina
Izay tinendrinao.

3
Ny feoko havaozy anio,
Hitory ny hafatrao.
Ho fiderana ny herinao,
Raiso ho Anao, Jeso.

4
Ny tanako atolotro koa.
Hanao ny asanao.
He ! sitrako ho tantananao,
Raiso ho Anao anio.

5
Ny tongotro ho fanirakao,
N'aiza n'aiza aleha
Fa raha Ianao no Mpitarika
Tsy misy tsy handeha.

6
Ny heriko, ny fahaizako,
Atolotro Anao
Satria Ianao no heriko ety
'Zay ifikirako.

7
Ny fiainako, ekeko hatrizao
Hitoeranao, Jeso,
Fa anilanao dia mahasambatra
Feno hafaliana.
