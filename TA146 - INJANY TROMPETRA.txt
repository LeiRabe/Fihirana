INJANY TROMPETRA

1
Injany trompetra marobe
Manakoako mafy re.
Mifoha ny maty fa nandre
Ny feon'i Jeso miantso hoe:

ISAN'ANDININY :
<<Mifohaza, mifohaza,
Mitady anao ny Rainao.
Fa voninahitra re
Omena anao, atafy anao.>>

2
Ny anjely koa mahita
Ny fasana nandriana ;
Ary izy koa no mampita
izay antsom-pifaliana.
Mifohaza, sns.

3
Ireo nodimandry ela,
Ray, reny sy hafa koa,
Dia tsy hisy ho tavela,
Handre ny feony
'Zay mampifoha.
Mifohaza, sns.

4
Ambony an-drahona eny
Ny tra-boina, ny nandry,
Diadema no homeny
Ireo natoky sady niandry
Mifohaza, sns.

5
Ny mifoha androtr'io,
Ny nanao ny sitrapony,
Voatahiry ho madio
tsy hisento eto intsony.
Mifohaza, sns.
