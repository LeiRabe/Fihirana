RAHA MANGORAKA NY FO !

1
Raha mangoraka ny fo !
Ao ny Ray be indrafo ;
He antsoiny hianao ;
Moa tsy hody va izao ?

ISAN'ANDININY :
O ! modia (O ! modia),
O ! modia (O ! modia),
Fa miandry Kristy 'zao.
O ! modia (O ! modia),
O ! modia (O ! modia),
Fa miandry Kristy 'zao.

2
Miverena ankehitrio,
Tsy ampitso fa anio ;
Aza mba manary dia,
Fa modia anio, doria :
O ! modia, sns.

3
'Zay rehetra maminao
Tsy hahafa-po anao ;
Jeso no anjara soa
Hiadananao tokoa.
O ! modia, sns.

4
Manatona, matokia ;
Mandrosoa, mifalia ;
Kristy no fiainanao
Sady voninahitrao.
O ! modia, sns.
