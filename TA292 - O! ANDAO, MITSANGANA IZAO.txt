O ! ANDAO, MITSANGANA IZAO

1
O ! andao mitsangàna izao ianao
Ka lazao ny fitiavan'Ilay Tomponao.
Mitoria, mifalia, ka avia, malakia.
Ilazao 'reo havanao, ilazao 'reo nania.
O ! avia, (O ! avia)
Mitoria, (mitoria)
Ny fitiavan'Ilay Jeso tia.

2
Tsofy mafy hanako ny trompetranao
Hilazàna fa ho avy ilay Mpanjakanao.
Efa akaiky Izy izao, tsy ho ela, injao !
Hanamafy ary koa hanome valisoa.
O ! andao, O ! andao,
Mba lazao, mba lazao
Fa ho avy Ilay Mpanjakanao.

3
Mifohaza izao ka ovay ny fonao
Fa andrao na mitory, hatory ianao
Ialao ny otanao ka ny Tomponao no araho
Dia hadio sy ho vao ka hahomby ianao
Mijoroa, mijoroa
Mandrosoa, mandrosoa
Fa akaiky ny Mpamonjy soa.

