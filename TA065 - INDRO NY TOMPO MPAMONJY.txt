INDRO NY TOMPO MPAMONJY

1
Indro ny Tompo Mpamonjy
Teraka tao an'alim-be,
He ! teraka tao an-tranon'omby
Ka tsy nisy izay mba nandre.

ISAN'ANDININY :
Fa ny Ray an-danitra
Nandefa anjely
Mba hanambara Ilay nateraka
Mba ho Mpamonjy.

2
Raha tsy niraika ny olona
Tan-tanàna fa natory,
'Reo mpiandry ondry kosa dia vonona
Ka nandeha sy nandao ny ondriny.
Fa ny Ray an-danitra, sns.

3
Fa manahoana kosa re
No mba fihetsikao izao
Raha nadre fa he ho avy anie
'Lay Jesosy izay namonjy anao ?
Fa ny Ray an-danitra
Nandefa anjely
Hanomana izay te hiakatra ;
Any an-danitra.
