AOKA HOMBAN'NY ELATRAO

1
Aoka homban'ny elatrao ;
Ny fifankatiavanay.
Ny Fanahy Masinao
No hitarika anay.

ISAN'ANDININY :
Ny fiainana any an-danitra
'Zay feno fitiavana.
No irinay hiainanay
Dieny ety ka hatrary.
Ry fitiavana ô,
Meteza hiaraka aminay.

2
Kendrena mba hirindra
Sy ho tsara indrindra
Hatrizao ny fiainanay,
Ho voninahitry ny Ray.
Ny fiainana, sns.

3
Enga anie 'zahay izao
Samy hotoloranao
Ilay tany vaovao
Mirindra sy mirenty ao.
Ny fiainan-danitra
'Zay feno fitiavana.
No irinay hiainanay
Dieny ety ka hatrary.
Andriamanitra ô,
Meteza hiaraka aminay.
