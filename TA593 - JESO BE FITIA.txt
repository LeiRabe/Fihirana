JESOSY BE FITIA

1
Jesosy be fitia,
Mpiaro ahy Ianao.
Mpitantana ny dia
Amoron-drano ao.

ISAN'ANDININY
Jeso ô, jereo
Ny ondrikelinao
Raiso ka ekeo
Ho eo anilanao.

2
Vonjeo fa mitaraina,
Ry Tompo be fitia,
Ianao no avotr'aina
mamonjy ny mania.

3
Ny masoko atodiho
Hibanjina Anao
Ny tanako tariho
Hanao ny asanao.

4
Ny sofiko halady
Hihaino ny hafatrao
Ny tongotro ho tomady,
Hanaraka Anao.

5
Ny vavako ho kinga
Hanambara Anao.
Baiboly no hapinga
Hiaro ny didinao.

6
Ny foko syny aiko
Omeko anjakao
Ny tenako, ny saiko
Diovy ho lapanao.