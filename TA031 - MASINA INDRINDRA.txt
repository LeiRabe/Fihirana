MASINA INDRINDRA

1
Masina indrindra,
Masina indrindra,
Ka derainay,
Derainay ho mandrakizay.
Ny fonenan'ao ambony
Sy ny mponina any koa
Samy heninky ny hamasinanao
'Zahay te hidera toy ireo anjely
Ka mba ampianaro
'Zay fanaon'ireo !
Masina indrindra,
Masina indrindra
Ka derainay,
Derainay ho mandrakizay.

2
Marina indrindra,
Marina indrindra
Ka ekenay,
Ekenay ho mandrakizay.
He ! ny fitsarana ataonao
Sy ny fitondran-drehetra
Dia mitory ny fahamasinanao.
Mba zavatra irinay ny hiovan'ny tany
Ho tany anjakan'ny
Hamarinanao
Marina indrindra,
Marina indrindra
Ka ekenay,
Ekenay ho mandrakizay.

3
Be fitia indrindra,
Be fitia indrindra
Ka tianay,
Tianay ho mandrakizay.
Fa ny zavatra rehetra,
Dia ny hita sy tsy hita,
Samy mahatsapa fitahiana.
Na ny manan-teny,
Na tsy manam-peo
Dia manan-tarehy
Te hisaotra Anao.
Be fitia indrindra,
Be fitia indrindra,
Ka tianay,
Tianay ho mandrakizay.
Amen, Amen, Amen, Amen.
