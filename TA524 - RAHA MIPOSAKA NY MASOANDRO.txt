RAHA MIPOSAKA NY MASOANDRO

1
Raha miposaka ny masoandro,
Maraina kanto no indro re !
Rava tsy hita ; 'reo ranon'ando,
Ny hazavana mamiratra e !

2
Raha nisinda 'lay haizim-pito
Dia indro tamy maraina vao
Tsy re intsony ny feon-tafiotra,
Indro mitoera, fiadanana.

3
Nitarika ny diako hatrany,
Jeso Mpamonjy, filohako.
'Reo loza maro, 'zay toa tsy hisava,
Nisinda teo, resy tokoa.

4
Ho avy tsy ho ela, maraina vaovao
Kristy Mpamonjy, ho avy re
Maraina kanto, tsy hisy tomany
Fahasambarana ho anao.
