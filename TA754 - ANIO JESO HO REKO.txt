ANIO JESO HO REKO
Anio, Jeso, ho reko ny feonao tia,
Miantso hoe : avia manatona
Anio, Jeso, izaho 'zay naniasina,
Jero fa he : mitolo-batana.

2
Anio, Jeso, he tazako mihombo
Ianao ery ambony Gologota.
Anio, Jeso, toa tsapako mitombo
Ilay fitia : izaho tsy handà.

3
Anio, Jeso, ny fahatanorako
Afoiko re ho eo an-tànanao.
Anio, Jeso, tsy hisy fahotako
Tsy hoentiko mba hodiovinao.

4
Anio, Jeso, vohako re ny foko
Hidiranao ho lapanao doria
Anio, Jeso, 'Lay tanam-bokovoko
Ekeko mandra-pahatonga ery.
Amena !
