INDRO NY TOMPO

1
Indro ny Tompo fa mitsangana
Eo am-baravarana
Ka mandona moramora
Injao ny feony fa miantso
Toa mamaramparana
Moa tsy renao ry tanora ?

ISAN'ANDININY :
O, vohay (ô vohay)
Ny fonao (ny fonao)
Mba hidiran'ny Mpamonjy
Tia anao
O, vohay (ô vohay)
Ka ekeo (ka ekeo)
Izy mba ho mponina ao.

2
Indro ny hola-tsatro-tsilo izao
Dia eo an-dohany,
Namonjena anao mpanota
Eny, ny lanitra ho anao izao
Dia iantohany,
Raha ianao mety mamoha.
O ! vohay, ny fonao, sns.

3
Indro ny tanany nahinjitra
Ary koa ny lanivoa
Voagorobaky ny ota
'Zany fitiavany anao
Manentanentana ny fo,
Hitomany, antsoantso.
O ! vohay, ny fonao, sns.

4
Eny, tsy ho ela dia hivadika
Ny rasa toy izao
Ka ianao indray no handona.
Amin'izay dia hanenenanao
Ny ratsy 'zay natao,
Tsy ho hainao ny hifona.
O, vohay (ô vohay)
Dieny izao (dieny izao)
Mba hidiran'ny Mpamonjy
Ny fonao.
O, vohay (ô vohay)
Ka ekeo (ka ekeo)
Izy mba ho mponina ao.
