SAMBATRA, TRETRIKA

1
Sambatra, tretrika feno hafaliana
Raha Jesosy mitoetra ao am-po.
Indro ny tahotra sy ny hakiviana
Dia ho foana tsy hisy avokoa.
Atolory Azy ny fiainanao ;
Jeso Zoky dia miandry anao
Mandondona eo am-baravaranao Izy
Te hiditra ao am-ponao.

2
Indro tsara tokoa ny fonenana soa
Namboarin'ny Tompo izao.
Sambatra, tretrika feno haravoana
'Reo voavotra tafiditra ao.
Maniry izahay ho diovinao
Ka ho mendrika 'lay tany vao.
Jeso Zoky tia, indreto izahay
Mandrosoa ao am-ponay izao.
