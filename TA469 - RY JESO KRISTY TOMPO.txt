RY JESO KRISTY TOMPO

1
Ry Jeso Kristy Tompo,
O ! ampio ny olonao !
Ampianaro mba hanompo
Sy hanao ny sitrakao ;
Malemy aho re
Ka omeo ny herinao
Tsy hivily tsy hania
Fa hanara-dia Anao.

ISAN'ANDINY :
O ! vonjeo, ô ! vonjeo,
Ka tantano sy jereo ;
Aza afoy izahay,
Fa Ianao no avotray.

2
Ny foko mba diovy,
Ry Mpamonjy lehibe !
Ka ambeno sy arovy,
Sao dia very aho re :
Iriko indrindra koa
Ny hitombo sy hamoa,
Ka ny voka-tsoa rehetra
Ho Anao, ry Jeso ô !
O ! vonjeo, sns

3
Mba raisona, ry Tompo !
Ho Anao tokoa izao
'zay anananay rehetra,
Ka anarano fo izao,
Fa maty Hianao
Noho ny fitiavanao,
Ka tsy hainao hadinoina
Ny fitiavanao anay :
O ! vonjeo, sns

