VOAVONO TOY NY OLON-DRATSY

1
Voavono toy ny olon-dratsy Jeso
Teo an-kazo fijaliana.
Niaretany ny latsa sy ny eso
Sy ny fangirifiriana.

RODOBE :
Tompo Mpanjakanay,
Misaotra Anao
Fa ny ranao
No namonjena anay
Ho tonga zanakao.

2
Indro misy làlana misokatra,
Dia làlana soa tsy vaovao
halehan'ny olona voavotra
Mba hanarahany Anao.
Tompo Mpanjakanay, sns.

3
Ny fandresena, azonay antoka izao
Ianao no mifona ho anay
Ka tsy mamela anay hiala aminao, 
Ho eo aminao mandrakizay.
Tompo Mpanjakanay, sns.
