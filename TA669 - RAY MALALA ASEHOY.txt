RAY MALALA ASEHOY

1
Ray malala asehoy
Ny famindramponao ;
Ka ny vavakay henoy
Asandratra aminao
Mamelà ny helokay
'Zay vita taminao
Hamarino izahay
Hiraisana aminao.

ISAN'ANDININY :
Tompo ô ! ampio
Aza afoy fa mba tahio.
Tano tsy hania
Mba ho zanakao doria.

2
Jeso ô Mpamonjy soa
Vonjeo ny olonao ;
Mba ho tia sy hanoa
Ny didy masinao.
He ! malemy izahay
Tafio ny herinao.
Dia handroso sy hahay
Hanao ny sitrakao.
Tompo ô ! ampio, sns.

3
Ry Fanahy masina ô,
tariho izahay
Ka arovy hatrizao
Ny fandehananay.
Aoka tsy hafoinao,
Tohano hatrety
Tsy hisaraka aminao
Aty ka hatrery.
Tompo ô ! ampio, sns.
