TSY TAKATRY NY SAIKO AKORY

1
Tsy takatry ny saiko akory
Ny fitiavanao,
Ry Tompo 'zay ninia ho ory,
Hamonjy ahy izao

ISAN'ANDININY

Nefa inoako fa tena aina
Ka itokiako sy ifaliako
Mandra-piavin'Ilay maraina
Izay hiverenanao.

2
Tsy misy lela mahalaza
Ny fitiavanao ;
Ny tenin'olo-manan-daza
Dia latsa-danja izao.
Nefa inoako, sns

3
Tsy misy hira mahaventy
Ny fitiavanao ;
Na feo mirindra sy mirenty
Toa feon'anjely izao.
Nefa inoako, sns

4
Rahatrizay , ry Tompo tia,
Ary an-koatra ary,
Ho takatro ilay fitia
Naseho tao Kalvary.
Nefa inoako ety sahady
Ka itokiako
Sy ifaliako ;
Ary rehefa tapitr'ady
Dia ho fiainako ary.
