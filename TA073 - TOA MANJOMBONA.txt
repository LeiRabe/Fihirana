TOA MANJOMBONA

1
Toa manjombona, toa manirery
Ilay sahan'i Getsemane,
Tao Jesosy, 'Lay Tompo mahery,
Nitaraina nivavaka hoe :

ISAN'ANDININY :
<<Mba esory amiko, re raha azo atao,
Izao kapoaka mangidy izao ;
Nefa aoka, ry Ray, izay sitraponao
Fa tsy ny ahy re no atao.>>

2
He mangina tsy misy miteny
Ao an-tsahan'i Getsemane
Fa ny hany mba re feo malemy
Dia Jesosy mivavaka hoe :
Mba esory amiko, sns.

3
Ry mpanota andeha ho eny,
Eny an-tsahan'i Getsemane
Fa ny vavaka ataonao ho reny
Ilay vavaka masina hoe :
Mba esory amiko, sns.
