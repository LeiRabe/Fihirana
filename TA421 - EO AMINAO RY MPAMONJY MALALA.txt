EO AMINAO RY MPAMONJY MALALA

1
Eo aminao, ry Mpamonjy malala,
Eo aminao izay feno ny soa,
Eo no aleha tsy hisalasala,
Eo hianinan'ny fonay tokoa

ISAN'ANDININY :
Eo aminao, Jesosy ô,
Fanantenan'ny very,
Eo aminao, Jesosy ô;
No misy toky sy hery.

2
Eo aminao raha mamely Satana
Ka manangoly handavo anay ;
Ianao irery no afaka hitana
Eo aminao dia handresy izahay.
Eo aminao, sns.

3
Eo aminao raha vesaran'ny ota
Ka toa hilofika re izahay
Eo aminao, ry 'Lay antra mpanota
Eo aminao no fitsaharanay.
Eo aminao, sns.

4
Eo aminao raha mandrahona ny andro
Ka feno tahotra re ny fonay,
Eo aminao, ry Ilay masoandro,
No hiverenan'ny toky indray.
Eo aminao, sns.
