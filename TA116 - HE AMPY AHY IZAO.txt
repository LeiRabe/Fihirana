HE AMPY AHY IZAO

1
He ampy ahy izao ny fitiavanao,
Fa mamy indrindra, ry Ray.
Mahery tokoa ka tokin'ny fo,
Mitoetra mandrakizay.
Fa indro nania ity ondrinao,
Kanefa, ry Mpiandry, nokatsahinao !
Fitia lehibe, tsy takatro re,
Ka isaorako Anao.

2
He ampy tokoa ny famindrampo,
Tsy haiko lazaina , ry Ray,
Fa voasaronao sy navelanao
Ny ota izay ela izay.
O ! fahasoavana be dia be
Omenao, ry Mpiandry, hatahotra ve ?
Ekeko tokoa ny famindrampo
Ka isaorako Anao.

3
He  ampy, ry Ray, ho mandrakizay
Ny fiainana ao aminao :
Mahavokatra be, mahasambatra re,
Dieny ety izao.
Kanefa ny fetra dia tsy mba ety,
Tantano, ry Mpiandry, ho tonga ery.
Ho tody indray am-balan'ny Ray,
Hisaotra Anao. Amen !

