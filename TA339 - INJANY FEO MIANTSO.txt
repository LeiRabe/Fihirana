INJANY FEO MIANTSO

1
Injany feo miantso,
Manako eran-tany,
Miangavy tsy miato,
Tsy renao va izany ?
Manasa ny mpanota
Hanatona ny Tompo,
Hibebaka tokoa,
Hiaiky heloka.

2
Injao mamelovelo
'Lay feon'ny Tompo soa.
Ny fony malahelo,
Ianao tiany tokoa.
Ny onjam-pitahiana
Iriny ho anao,
Halany ny fahakiviana,
Izy no fiainanao.

3
Ekeko avy hatrany,
'Lay antso be fitia.
Jesosy irery ihany
No antenaiko ety.
Ry Jeso mofon'aina
Sy loharanon-tsoa.
Ny foko karankaina,
Omeo fiadanam-po.
