FEON'I KRISTY NO MIANTSO

1
Feon'i Kristy no miantso :
Mifohaza ianao !
Milonjehitra ny voa,
Iza no hiasa ao ?
Ny Mpamonjinao miantso,
Antso alefa aminao,
O! valio fa antso maika :
<< Inty aho ho irakao >>

2
Na tsy lasa lavitra aza
Ianao , mba mitoria.
Vitsy mantsy ny mpilaza
Ny tantaran'i Kristy.
Midadasika ny saha,
Kaly ny finoanao,
Nefa Jeso Tompon'asa
No hanampy hery anao.

3
Ny talentan'ny fiteny,
Mety tsy hanananao ;
Misy hafa 'zay nomeny,
Ampiasao, ampiasao !
Azo atao ny milaza
Soa be noraisinao,
Na dia tsy amin'ny vava,
Amin'ny asa soa atao.

4
Aoka tsy ho re intsony
Ny fiteny toa mandà
Fa ny Ray 'zay ao ambony
No mibaiko : Miaingà !
Tsy ho ela dia ho vita
'Zany asa iraisana ;
Tamy ao ny Tompontsika
Valiny handraisana.