ANTSOY JESO

1
Antsoy Jeso, raha tonga ny maraina
'Zay mampivelatra ny raozy soa.
Antsoy Jeso fa Izy anton'aina
Mamelona ny fo sy saina koa.

2
Antsoy Jeso mba ho mpiara-dia
An-dàlana izay diavinao ;
Antsoy Jeso, Sakaiza tena tia,
Ho aro, toky sady tanjakao.

3
Antsoy Jeso, raha sendra ka tomany
Tsindrin'ny ota be izay natao ;
Antso Jeso, Ilay nitondra izany,
Ka maty mba hanavotra anao.

4
Antsoy Jeso, ny vavakao ho reny,
Ny sentonao tsy miafina aminy ;
Antsoy Jeso, inoy re ny Teny ;
Ny zava-tsarotra halaminy.

5
Antsoy Jeso, raha mila ho variana
Amin'izao fiainana eto izao ;
Antsoy Jeso fa Izy fifaliana,
Harena soa sy tena lovanao.

6
Antsoy Jeso, raha tonga ny hariva,
Manaloka ny haizim-pasana ;
Ny masoandronao koa efa iva,
Antsoy Jeso,  'zay Fitsanganana.
