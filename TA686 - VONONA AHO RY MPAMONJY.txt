VONONA AHO RY MPAMONJY

1
Vonona aho ry Mpamonjy
Hankato ny didinao
Voaraiko 'zao ny vonjy
Sy ny fanavotanao.
Voavelanao ny ota
Noho ny fahasoavanao
Na dia ratsy fa mpanota
Raisinao ho zanakao.

ISAN'ANDININY :
Vonona aho mba hanompo
Sy hanaraka Anao
Vonona aho re ry Tompo
Hankato ny didinao.

2
Na dia sarotra sy mafy
Ny hanaraka Anao
Vonona aho mba hihafy
Ka hanao ny sitrakao
Tsy ekeko ny ho resy
Amin'ota lava izao
Fa mba tena ho mpandresy
Sy hijoro toa Anao.
Vonona aho, sns.

3
Nefa kely 'zany hery
Entiko mba hankato
Fa ny làlana dia tery
Sady feno tsilo koa.
Ry Mpamonjy ô, tantano
Ny mpanompokelinao
Ny fanahiko tohano
Hankato ny didinao.
Vonona aho, sns.
