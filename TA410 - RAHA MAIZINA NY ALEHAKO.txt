RAHA MAIZINA NY ALEHANAO

1
Raha maizina ny alehanao
Ka manjombona aminao ny lanitra,
Aza miondrika ianao
Fa banjino kosa Andriamanitra

ISAN'ANDININY :
Mbola ao ny Andriamanitra
'Zay mijery sy miahy anao.
Manatona Azy izao,
Izy hanaisotra ny tahotrao.

2
Raha saro-dàlana koa ianao
Ka mivilivily, mety lavo koa ;
Jesosy Tompo akaiky anao
Izy handray anao an-tanan-droa.
Mbola ao, sns.

3
Tsy misy lova maharitra
Ny eto an-tany na dia iray ;
Fa mivonona hiatrika ilay lova soa
Sy ho mandrakizay.
Mbola ao, sns.

4
Endrey izany fitiavana
Izay asehonao aminay, ry Ray,
Fa manome tsy mba tapaka
Izay rehetra mety tadiavinay.
Mbola ao, sns.
