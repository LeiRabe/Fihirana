RAHA NY FITSAPANA

1
Raha ny fitsapana
No mamely re,
Ka tsy mahatana,
Fa malemy e!

ISAN'ANDININY :
Ray ô, akekezonao,
Ô, vonjeo 'ty zanakao.
Mba omeo ny hery
Handreseko 'zao.

2
Raha ny zava-poana
No mitaona izao,
Ka ny fo mirona,
Toa handao Anao !
Ray ô, akekezonao, sns.

3
raha ny sitrapoko
No mandà Anao ;
Ka indro ny finoako
Mila ho resy izao :
Ray ô, akekezonao, sns.

4
Aza afoy mihintsy
Re 'ty zanakao
Aoka ho mahitsy
Ny aleha izao.
Ô, tantanonao ny dia
Mandra-pahatonga ary.
Any hiderako Anao
'Lay Mpamonjy tia, Amen.
