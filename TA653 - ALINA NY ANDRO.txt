ALINA NY ANDRO

1
Alina ny andro 'iay sambokely
Natopatopan'ny onja izao ;
Ny rivo-doza koa dia namely,
Ô ! fahoriana, Jesosy tsy tao.
Indro anefa, fa nisy mazava
Nanelatrelatra tampoka e !
Toy ny endrika izay nampisava
Ny horohoron'ilay alim-be.

2
'Njao reny tsara, na mafy ny onja,
Feo nampitony ny fon'izy ireo ;
Tsy be akory, indraim-bava monja :
'Zaho ihany, todiho, jereo !
<<Tompo malala asaivo mankeny 'ty mpianatrao>>
Hoy ny anankiray.
<<Avia hoy ny valin'ny teny,
Miantoraha eo an-tsandrin'ny Ray>>.

3
Nefa niahotra fa mafy loatra
Ny fisafaoky ny ranobe :
<<Tompo vonjeo fa tsy afa-manoatra,
Ny sandrinao, ô, ahinjiro re !>>
Avy hatrany, tsy nijery foana,
Ilay Mpamonjy nandray azy 'zao :
Nahoana re no dia kely finoana,
Niahanahana re ianao ?>>

4
Tompo tsy miova, ny fiainako koa
Toa dia mahery manonja izao :
He ! loza maro indray mahavoa
Mila hanafotra 'lay tianao.
Ampaherezo fa kely finoana ;
Tazony mafy an-tananao re
Raha sendra kivy, ô, aza hadinoina
Rarao ny onja, savao ny alim-be.
