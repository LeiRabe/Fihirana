RENAO MOA VE IZANY FEO

1
Renao moa ve izany feo
Mitory fiadanana ?
Anjely faly ka maneho:
Tonga Ilay Mpanavotra.
Tonga Jesosy, 'Lay Mpamonjy
Hanavotra antsika izao
Izy nitondra izany vonjy
Raiso mba ho fiainanao.

2
Renao ve ilay feo mitaraina
Nipotra tao Gologota tao ?
'Njao reraka miferin'aina,
Jesosy 'Zay nisolo anao.
Nisotro ngidin'ny kapoaka,
Nijay ka dia maty koa,
'Zay nakorain'ny vahoaka,
Nefa re tena Mpanao soa.

3
Renao moa ve izany antso :
Fitiavan'i Jeso anao.
O, manatona ry mpania,
Fiainam-baovao omeko anao.
Andeha hamaly izany antso,
Dieny fotoana mety izao.
Aza avela ho matsatso
Ilay fitiavany anao.

4
Renao ve hira hoe : <<Hosana>>
Ventesin'ny voavotra ?
Vonona re ny fanasana,
Jesosy hampifaly anie.
Koa aza lavinao re, Jeso,
'Lay mpanome fiadanana.
Fa tsy mba hisy toa Azy,
'Ndrao neninao re, ka ekeo !