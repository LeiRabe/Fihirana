MIHAINOA MPAMONJY

1
Mihainoa Mpamonjy,
Mandrenesa ahy.
Ny foko milonjy
Feno ahiahy.
Mba ampaherezo
Tsy ho manirery.
Mihainoa, mihainoa,
Mpamonjy mahery.

ISAN'ANDININY :
Ampo-dranomaso ny faniriako,
Lanin'alahelo e ! ny masoko,
Efa mihozohozo koa ny taolako,
Ka mba vonjeo ry Tompo.

2
Mihainoa ny feoko,
Mitaraina aho.
Henoy ny toreoko,
Jeso ô, afaho.
Iantrao ry Tompo ka vonjeo
Sao very.
Mamonje, mamonje,
Mpamonjy mahery.
Ampo-dranomaso, sns

3
Mihainoa fa mafy
raha ny ady eto.
Mamely ny rafy,
Sasatry ny sento.
Ny foko malemy
Tsy mahari-pery.
Mijere, mijere,
Mpamonjy mahery.
Ampo-dranomaso, sns
