HE ! MPIVAHINY ETY AN-TANY

1
He ! mpivahiny ety an-tany
Ny tenanao sy ny ahy koa.
Tsy ho ela intsony
Ny fetra ho lany,
Ho vovoka sy ho lao tokoa.

ISAN'ANDININY :
Jesosy ihany toky sy hery
Ka tia anao, ry olom-bery,
He ! manatona fa tsy ho irery,
'Zay manana Azy tsy ho very.

2
He ! fa misento sy mitaraina
Ka kivy koa miferin'aina ;
He ! ranomaso, loza manjo
Sy noratraina, toro ny fo.
Jesosy ihany, sns.

3
He fa marary ny fo sy saina
F'efa nandao 'reo nolalaina
'Njao fa mandatsa koa ny sakaiza
Tsy tia intsony 'reo notinaiza.
Jesosy ihany, sns.
