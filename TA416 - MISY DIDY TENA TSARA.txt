MISY DIDY TENA TSARA

1
Misy didy tena tsara
'Zay nomen'ny Tompo hoe :
Mba mifankatiava tsara
Ianareo 'zay mino e !
Ka miraisa, ka miraisa,
'Zao no didy lehibe.
Ka miraisa, ka miraisa,
'Zao no didy lehibe.

2
Tonga Jeso mba hanompo
Sy mba hampiavana ;
Tsy mpanaraka ny Tompo
'Zay tsy tia namana.
Ka tadiavo, ka tadiavo
'Zay ho fampiraisana
Ka tadiavo, ka tadiavo
'Zay ho fampiraisana

3
Fa iray tokoa ny Loha,
Dia Jesosy Zanaka,
Endriky ny Ray tsitoha,
'Zay halaina tahaka.
Tsy ho resy, tsy ho resy,
Raha miray ny tafika.
Tsy ho resy, tsy ho resy,
Raha miray ny tafika.

4
Jeso no ilay foto-kazo,
Tena voaloboka ;
Ka ny sampana halazo,
Raha tafasaraka.
Ikambano, ikambano,
Ka aza mba mihataka.
Ikambano, ikambano,
Ka aza mba mihataka.
