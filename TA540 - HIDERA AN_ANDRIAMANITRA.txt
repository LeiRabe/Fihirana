HIDERA AN'ANDRIAMANITRA

1
Hidera an'Andriamanitra aho
Raha vao maraina
Fa Izy ihany re
No azoko antenaina.
Izay mandray ny fitarainako ao ambony
Ka manome fiainan-tsambatra sy tony.
Ny tanany mahery no mamonjy
'Ty foko manirery sy milonjy.
Ka na mitsoka aza ny tafiotra,
Eny, hoderaiko ny anarany Tsitoha.

2
Raha manakaiky
Ny alim-be tsy hahitana,
Ny foko falifaly
Sady manantena
'Lay fiadanany natolony ho ahy,
Injao mamelombelona aina sy fanahy.
na dia nilentika az ny hazavana,
Jesosy irery no fanantenana
Ka ho ventesiko hanako hatrany,
Ny hirako hidera Anao, ry Ilay Tsitoha.

3
Na dia mamaky lohasahan-dranomaso,
Ka toa mangeja irony loza sy ankaso
Ny tanano, ry Tompo tia, no mampahery,
Manandratra avo ity mpanompo saika very.
Ka ho deraiko, eny ho deraiko
Ilay fitiavanao 'zay antenaiko,
Ny famonjena izay natolotra ahy
No hiderako Anao ry Tompon'ny fanahy.

4
O ! indro tazako eo an-kazo fijaliana
Ny satro-tsilo sy ilay rany mikoriana,
Ilay fitiavany manolo-pamonjena,
No iandrasako ny satro-diadema.
Ka hoderaiko, eny ho deraiko
Ilay fitiavam-be izay lalaiko,
O ! hafaliana tsy haiko lazaina
Hahita Anao, ry Tompo
Haleloia, Amena.
