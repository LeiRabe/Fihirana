RY MPANOTA MIJANONA

1
Ry mpanota mijanona :
Haizim-be alehanao.
Miverena, manatona
An'ilay Mpamonjinao.
Ry mpirenireny ory,
Trotraka sy kivy fo,
Tsy ho laviny akory
Fa ho raisiny tokoa.

2
Ry mpanota mahonena,
Antra ano ny Tomponao ;
Fitiavan-tsy fefena
No mitepo ho anao.
Ry mpirenireny, ory,
Sy mitebiteby fo !
Tsy ho laviny akory,
O ! horaisiny tokoa.

3
Ry mpanota mitomany
Noho ny vesa-kelokao,
Miverena fa ny rany
Ampy hahadio anao.
Ry mpirenireny, ory,
Sy manahy ao am-po !
Tsy ho laviny akory,
Fa havelany tokoa.

4
Ry mpanota, aza ela,
O ! faingana ianao ;
Vonona tokoa hamela
'Lay nanavotra anao.
Ry mpirenireny, ory,
Sy misalasala am-po !
Tsy ho laviny akory,
Manatona anio tokoa.
