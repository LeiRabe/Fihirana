RY JESOSY MASINA Ô !

1
Ry Jesosy Masina ô,
Mpampihavana,
Tompo sy fanasina,
Fitiavana.
Hira no ventesinay
Hidera Anao.
Ka ny saotra entinay
Ho raisinao.

ISAN'ANDININY :
Fanatitra atolotray
Ny fo, fanahinay.
Ary izany tenanay,
Ho Anao mandrakizay.
Ekeo re ho sitrakao
Ka ho fonenanao,
Fa izany indrindra
No tadiavinao.

2
Jeso ô, ekeo anio
Ny fisaoranay.
Mihainoa ka mba valio
'Zany vavakay.
Tianay ho tempolinao
'Zany tenanay,
Ka hihavana aminao
Tokoa 'zahay.
Fanatitra, sns

3
Jeso ô, miandrandra Anao
Ny madinikao?
Miandry Anao mba hanavao
'Zao tontolo 'zao.
Ka ny hira maminay,
Tompo sy Mpitahy,
Dia ventesinay indray :
Fanatitra, sns

