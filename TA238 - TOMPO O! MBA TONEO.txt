TOMPO Ô ! MBA TONEO

1
Tompo ô, mba toneo re,
'Zato tebitebin-tsaiko.
Mila hampivadi-po
Sady sarotra tsy haiko.
Mampihorohoro lava
Sy mandreraka ny fo ;
Nefa raha tonenao
Dia ho resy ny manjo.

2
Tompo ô ! ampangino re,
'Zato herin'onja iainako
Misamboaravoara
Mila hanafotra ny fiainako.
Izaho mantsy ra sy nofo,
Olombelona ihany ;
Ka ny heriko tsy ampy
hanoherana izany.

3
Tompo ô ! mba sitrano re,
'Zato ratra ato am-poko ;
Ka sosloy fifaliana
Izany sento sy toloko.
Fa izay sitraninao,
Tsy ho orin-java-tsoa.
Eny, sambatra aoka izany,
Tena tretrika tokoa.
