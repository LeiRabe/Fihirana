EFA ELA NO NANDAO

1
Efa ela no nandao
'Ty mpanota kely hery,
Fa nadositra Anao,
Osa, reraka sy lao,
Ka miverina izao.
Ianao no tsy mandao,
Fa hiverina izao
Aoka tsy ho lavinao.

2
Efa babon'i Satana
Ka nijaly, ory koa.
Ka maniry hovahana.
Ry Mpamonjy Tompo soa,
Aminao no azo toky
Fa ho resy ny manjo,
Fanarena-mahatoky
Tena fiadanam-po.

3
Mampahery ny fitia
Namonjena ahy re.
Voavonjy ny mania
Tena fitiavam-be,
Fiononako Ianao
Sady Mpanavao tokoa,
Orim-bato aina vao,
Manda fiononam-po.

4
Vonona aho, ry Mpamonjy
Ho mpanaraka Anao.
Efa azoko ny vonjy !
Raiso aho ho zanakao.
Tompo ho Anao irery
Ka tariho hatrizao ;
Dia tantano tsy ho very
Fa ho ao an-danitrao.
