VENTESO 'ZAO RANKIZY

1
Venteso 'zao rankizy
'Lay hira maminao.
Fa tia zaza Izy
Jesosy Tomponao.
Derao ka ifalio
Fa mendrika Azy 'zany.
Lazao ka ihobio
'Zany fitiavan-dehibe.

2
Ianao ry tanora
Tiany ho sakaizany
Ka tonga izao ny ora
Hanompoana Azy izao
Avia, ô malakia,
Fa maro ny adidy
Efao, eny vitao
Ny asa nekenao.

3
Ianao no olom-bery
Tiany havotana.
Tsy foiny ho irery
Ny ota, loza anie.
Ialao ny ota anio
Manimba ny fanahy
Ekeo ka mba fidio
Jeso Mpanafaka.

4
Isika novonjena
Mba miezaha re
Hanampy tsy terena
Ny olo-marobe
Torio, eny lazao
Izay tsy mbola nandre
Torio, eny ambarao
'Lay fitiavan-dehibe.
