MISY RE TANY SOA

1
Misy re tany soa
Ary an-koatra ary
Hasambarana no ao
Fa tsy toy ny ety,
Anatrehan'ny Ray,
Tena mamy tokoa
Izay irin'ny fo
Lavorary avokoa.

ISAN'ANDININY :
Fiadanana be
No miandry ahy ao
Ary koa ho anao
O, ry namako izao.

2
Misy koa lapasoa
Tena kanto ery,
Volamena avokoa
Tsy hiofo doria
Votosoa marobe
Mitomaratra koa
Handravahana re
An'ireto todisoa.
Fiadanana be, sns.

3
Misy koa ony soa
Mikoriana, madio,
Tsy ho ritra tokoa
Rahampitso sy anio ;
Hazon'aina, odre !
Milonjehitra voa
Mamy anie sady fy,
Eo an-daniny roa.
Fiadanana be, sns.

4
Misy koa hira soa
Horedonina izao
Toy ny feon-dranobe
Tsy hitsahatra ao ;
Hiderana ny Ray,
Ary Jesosy koa ;
Ny voavonjy tety
Dia hiantsa avokoa.
Ny fanahy anie,
Namako ô, tadidido,
Miantso anao, ka ekeo,
Sao hangina 'lay feo.
