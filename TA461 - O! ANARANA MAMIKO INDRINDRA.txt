O ! ANARANA MAMIKO INDRINDRA

1
O ! anarana mamiko indrindra,
Kanto loatra, sy mirindra,
Nanolorana ny famonjena izao,
Jeso ny anara-masinao.

ISAN'ANDININY :
Jeso ô, Mpamonjy tena tia,
Jeso 'Zay Mpitantana ny dia.
Jeso, raiso hanjakanao
'Zany foko re ho lapanao.

2
Raha sendra andro mibaliaka
Miramiran'endrika, sariaka,
'La anaranao tsy manam-paharoa
No deraiko fatratra tokoa.
Jeso ô, Mpamonjy tena tia, sns

3
Raha ho avy Ianao, Mpamonjy tia,
Ka hifarana hatreo ny dia
O ! Jesosy, 'Lay anaranao indray
No anjarako mandrakizay.
Jeso ô, Mpamonjy tena tia, sns
