JESOSY MPIANDRY TSARA

1
Jesosy Mpiandry tsara
Miantso hoe avia
Midira ao am-bala
Ry ondry 'zay nania.
Ô ! aza ela sao very
Tsy renao ve ny feo ?
Na sarotra aza sy tery
Ny lalana mankeo.

ISAN'ANDININY :
Miantso anao amim-pitiavana
'Lay Mpiandry tena mahafatra-po.
Tsy misy azonao andavana
Ny fony 'zay tia tokoa.

2
Jesosy Mpiandry tsara
Maty ho solonao.
Mba hanome anjara
Sy lova ho anao.
Faingàna sasa-miandry
'Lay Tompo mora fo
Indro mamelatra sandry
Handray anao tokoa.
Miantso anao, sns.

3
Aza misalasala
Fa misy bibidia.
Devoly mpankahala
Mikendry 'reo mpania.
Jesosy 'Lay Mpiandry tia
Miantso hoe : "Avia" !
Vonon-kanolotra anao
Ny famonjeny izao.
Miantso anao, sns.
