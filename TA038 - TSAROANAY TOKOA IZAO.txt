TSAROANAY TOKOA IZAO

1
Tsaroanay tokoa izao
Ny soa lehibe noraisinay
Tsy tapaka avy taminao,
Ry Andriananaharinay.

2
Ny lasa itodihana
Dia mampiseho avokoa
Ny tanam-pitiavana
Miahy sady manasoa.

3
He ! koa 'ty andronay ity,
Izay diavinay izao
Dia voahodidina ery
Ny fitahiana aminao.

4
Dia tokinay tokoa izay
Fa mbola ho arovanao,
Anio, ampitso, rahatrizay,
Izay miakina aminao.

5
Ka dia mba velomy re
Aty anatinay ny fo
Hahay misaotra anao anie,
Ry Rainay be famindrampo !
