IZAO ANIO IZAO

1
Izao anio izao re,
Jehovah Tomponay
Sabata masinao e
Ka ho tsaroanay.
Ianao nanendry izany
Mba hitsaharanay.
Nohamasininao re
Ka masina aminay.

2
'Zahay ankehitriny
Mivory eto 'zao,
Tahaka ny fahiny
Nataon'ny zanakao.
Misaotra Anao 'zahay re,
Ry Andriamanitra ô,
Henoy ny vavakay 'zao
Anio Sabatanao.

3
Rahatrizay 'zahay
Ary an-tranonao,
O ! sambatra tokoa
Hahita tava Anao.
Haneho fanajana,
Hiondrika aminao ;
Hihira fiderana
Sabata toy izao.
