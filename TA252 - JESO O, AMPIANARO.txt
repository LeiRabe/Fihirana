JESO O, AMPIANARO !

1
Jeso ô ! ampianaro
Ny lalànao izahay
Ka ny fonay hamasino ;
Ahitsio ny fiainanay.

ISAN'ANDININY :
Eo aminao Jeso ô !
No tsara ho anay
(Soa tokoa, hery koa, aina vao)
Raisonao
O ! raiso re.
(Ho Anao, raiso re 'zahay).

2
Afa-tahotra ny fonay,
Raha ny fanahinao
No miasa ho anay,
Mandra-pahatonga anay.
Eo aminao Jeso ô, sns.

3
Ianao no vatolampy
Tanjona iononam-po.
Eo fiarovana ampy
hahatony 'zany fo.
Eo aminao Jeso ô, sns.

4
Jeso ô, Mpamonjy mora,
Tomoera aminay.
Isan'andro, isan'ora,
O ! arovy izahay.
Eo aminao Jeso ô, sns.
