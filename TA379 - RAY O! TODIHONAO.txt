RAY Ô ! TODIHONAO

1
Ray ô, todihonao
Fa indro mitady Anao.
Izaho zanakao
Naniasia
Ny fahotako be
Manindry mafy re,
Ianao hamela anie,
Ray be fitia.

ISAN'ANDININY
Avy manatona
Ity zanakao.
Aza akatona
Ny lanitrao

2
Tano akaikinao
Hijary tsara Anao,
Hanana ny endrikao
Mamiratra.
Raha sendra izay manjo
Ka ketraka ny fo,
Atrehonao tokoa
'Ndrao trotraka.
Avy manatona, sns.

3
Ray ô, marihonao
Ho isan'ny Anao
'Zay fifalianao
Mandrakizay !
Tsinjovy raha ety
Mandra-pahatonga ary
Anilanao, doria,
Rahatrizay !
Avy manatona, sns.
