NY MPAMONJY NO MITADY FIHAVANANA

1
Ny Mpamonjy no mitady
Fihavanana aminao ;
Izy no manambitamby
Hanatonanao izao ;
Sao manjary fandatsana
Ny fifonana aminao,
Ka ny mety, mihavàna
Amin'ny Mpamonjy izao.

2
Diany misy hafanana
Ka mangoraka ny fo,
Manatona ny Mpamonjy
Sao dia mangatsiaka indray.
Izao no andro famonjena,
Ka vonjeo sao neninao :
Ry mpanota, miverena,
Izao ankehitriny izao.

3
Sao ity no toriteny
Far-fanasana anao ;
Sao anio no fotoana
Fara-ahavelomanao ;
Ka aza mba misalasala,
Sao manjary neninao,
Raha tsy mety mahalala
Izao fotoana mety izao.

4
Indrisy be ny fahotako,
Be ny ratsy vitako ;
Sao tsy raisin'ny Mpamonjy
Ny mpanota tahaka izao ?
Miverena, fa ny rany
Ampy hahadio anao ;
Manatona hosasany
'Zao ankehitriny izao.
