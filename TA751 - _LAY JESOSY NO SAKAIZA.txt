'LAY JESOSY NO SAKAIZA

1
'Lay Jesosy no sakaiza,
Mahatoky tsy mandao.
Fa nikolo sy nitaiza,
Nanamboatra nanavao.
Mahalala ny halemena
Ka mananatra tokoa
Fa Sakaiza tena tia,
Sy Mpanarina ny dia.

2
Jeso no sakaiza tsara,
Sy Mpiaro ny fanahy.
Izy ihany no anjara,
Vonjy sy Mpanafaka ahy.
He ! natsotrany ny sandry,
Mba handray anao izao,
Ka miadana sy mandry,
'Zany eo anilanao.

3
Jeso tena mahatoky,
Ampy hiadananao.
Mofo tena mahavoky,
Ary tena tanjakao.
Ô ! ry namako atolory
Ny fiainanao izao,
Aza ketraka akory
Izy ampy ho anao.

4
Jeso no Sakaiza hendry,
Mpanalàlana anao
'Lay Mpamonjy voatendry
Mba hanavotra anao.
Eny, ho avy tsy ela
Mba handray anao izao.
Miomàna sao tavela,
Ka hanenina ianao.
