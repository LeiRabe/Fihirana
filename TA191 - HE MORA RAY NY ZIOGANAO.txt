HE! MORA RAY NY ZIOGANAO

1
He! mora Ray ny zioganao
Tiako ny didinao.
Tena tsara sy madio,
Ka ampio fa hankato.
Manazava izao ny dia
Ka miaro tsy hania
Ahiratonao ny saiko
Ankatoavako Anao.

2
Tsy sarotra ny didinao
Ho an'ny naterakao.
Ny handresy azony atao,
Raha miankina aminao.
Aminao tsy mampanahy
Fa ianao no tokinay.
Raha kivy ny fanahy
Dia ampaherezonao.

3
Andevon'ny ota ety
Fa nafahan'i Kristy.
Ka he, lova no omenao
Asan'ny Fanahinao.
Tsy mba Tompo vinitra be,
Na manameloka re,
Fa ianao Rainay be fitia
No miantso ny mania

4
Ho tsarovako hatrany
Tompo ô, ny didinao.
Ny mitandrina izany
No hataoko hatrizao
Ahitsio re ny diako
Hankato ny teny soa
Aminao no hifaliako
Sady hiononako.