ANANANAO VE, NAMAKO

1
Anananao ve, namako
'Lay toky sy fanantenana,
'Zay tena hery mahatana,
Dia Jeso Vatolampiko !
Izaho dia tiany,
Tena tiany tokoa !
Miadana ny fo
Fa resy re ny fahotana.

2
Raha kivy mafy ianao,
Fa be re ny fahotanao,
Toa tapitra ny fifaliana :
Moa misy fiononanao ?
Izaho dia tiany,
Tena tiany tokoa !
Ka ravo eram-po.
He ! velon-kira fihobiana.

3
Raha toa takona aminao
Izay raketin'ny ho avy,
Ny tananao miraviravy,
Moa misy hianteheranao
Izaho dia tiany,
Tena tiany tokoa !
Matoky 'zany fo
Ny tanako ao amin'ny Azy.

4
Nahoana re, ry namako,
No tsy ekenao manontolo
Mba ho anao Ilay Mpisolo
Ny otanao sy ny ahy koa ?
Ianao dia tiany,
Tena tiany tokoa !
Omeo anio ny fo,
Dia hovonjeny ho doria !
