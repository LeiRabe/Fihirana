RY RAIKO FENO HANTRA

1
Ry Raiko feno antra,
Inty ny zanakao,
Ny foko dia mahantra
Raha lavitra aminao ;
Fa tany karankaina
Izao tontolo izao,
Ka reraka ny aina
Mihataka aminao.

2
Nivezivezy aho
Nikaro-java-tsoa,
Izay rehetra hita
Nandramana avokoa ;
Nandany taona maro,
Nanaran-tsitrapo ;
Kanefa tsy nahazo
Izay mahafa-po.

3
Mamitaka mihitsy
Izao tontolo izao,
Ny mamy dia mangidy,
'Zay tena soa tsy ao ;
Koa aza mba adalainy
Intsony re, ry fo !
Andeha mba ho hendry
Hatramin'ny anio.

4
Ry Jeso mofon'aina
Ry ranon'aina koa !
Ianao no mahatony
Izay filan'ny fo ;
Ianao no mahavoky,
Ianao no manome
Izay irin'ny foko,
Dia hasambaram-be.
