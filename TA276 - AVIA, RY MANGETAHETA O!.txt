AVIA, RY MANGETAHETA Ô !

1
Avia, ry mangetaheta ô !
Ka aza dia mba mamoy fo,
Fa indro misy rano velona,
Izay omena mba hamelona
Anao mahantra sy variana,
Ry zanak'ondry very lalana.

2
Ny mofon'aina no atolony
Anao manaiky mba ho olony ;
Ny tenany no ho fihinana,
Mba hahazoana fiainana ;
Kanefa tsy mba novidiana anie,
Fa tena fanomezan-dehibe.

3
Jesosy Tompo no nanolotra
Ny rany masina ho avotra ;
Izany raiso mba ho tanjaka
Sy toky ho anao, ry reraka ;
Ry mpivahiny sasatra ao am-po,
Avia re, ka manaràna fo !
