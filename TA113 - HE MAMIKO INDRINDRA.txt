HE MAMIKO INDRINDRA

1
He mamiko indrindra
Ilay tantara soa,
Feo manga sy mirindra
Ka maharavo fo.
Kristy nandao ny lapa,
Tary an-koatra ary
Ka nidina hizaka
Ny fahoriana ety.
Ka nidina hizaka
Ny fahoriana ety.

2
Nietry sy nihafy
Na dia Mpanjaka re.
Nitolona ady mafy.
Nivesatra entam-be.
Nanaiky sy nanoa
Ny Ray ambony ao.
Nanolotra aina koa
Hanavotra anao.
Nanolotra aina koa
Hanavotra anao.

3
Tazano 'lay havoana,
Moa tsinjonao iry
Toa maloka, misaona ?
Io re no Kalvary.
Jereo fa he mijaly,
Mangirifiry eo,
Jeso Izay Mpampifaly :
Henoy fa mitoreo.
Jeso Izay Mpampifaly :
Henoy fa mitoreo.

4
Ho rakitra lalaiko
Ilay tantara soa ;
Ny vetsoventso-tsaiko
Hikalo 'zany koa.
Raha tonga ao an-koatra
Eo anatrehan-dRay,
Ny foko faly loatra
Hihira izany indray.
Ny foko faly loatra
Hihira izany indray.
