RAIKO Ô MIJERE

1
Raiko ô ! mijere
Miantso ka vonjeo,
Fa he mijaly sy feno ratra re,
'Ty nofo mitoreo ;
Ry mahantra avia maneke,
Natao ho anao Getsemane.

2
Jereo Getsemane,
Ora nijaliana,
Tompo Jesosy tia sy lehibe,
Feno fitomaniana ;
Nanjary rà ny dinitrao,
Nohon'ny otako natao.

3
Indro re Jesosy,
Mangoraka ny very ;
Nangirifiry re tao Kalvary,
Fa tsy nisy nijery ;
Ny Rainy koa dia nandao,
Noho ny heloka fanao.

4
Manintona ahy izao,
Ny hazo fijalianao ;
Fa mitarika ahy mba hanavao.
Hanadio ny natao ;
Ny hazo fijaliana an-tany,
Manaiky ny fitondrany.
