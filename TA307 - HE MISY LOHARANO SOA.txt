HE ! MISY LOHARANO SOA

1
He ! misy loharano soa,
Mangarangarana madio ;
Miboika tsy ho ritra koa.
Avia hatininao anio,
Ny lalana makeo mazava
Sy feno fitahiana,
Na dia zazakely aza
Hanovo am-pifaliana.

2
Andeha hisotro ranon'aina
Izay mangetaheta re,
Fanahy kivy, mitaraina,
Satria vesaran'entam-be
Fiononana sy hery vaovao,
Fiainana mandrakizay
Atolotro tokoa ho anao
Avy eo am-pelatanan-dRay.

3
'Lay hazo tanam-bokovoko
An-tampon'ny havoana ery
Misintona izao ny foko
Hanatona eny Kalvary.
Miboika eo 'lay loharano
Mitondra aina, hery koa,
Avia, hisotro isan'andro,
Higoka eo, hanaram-po.
