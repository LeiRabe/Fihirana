MANINDRY ATO AM-POKO
1
Manindry ato am-poko
Ny ota natao
Nentin'ny saina adala,
Nahafoy ny didinao

ISAN'ANDININY :
Ô ! impiry aho no nania
Ka nandao ny tavanao
Raiko malal ô, meteza
Hamoha indray ny tranonao.

2
Ekeko fa hadisoako
'Zay vita taloha.
Ny hatsarako rehetra
Dia nosimbako avokoa.
Ô ! impiry, sns.

3
Tranon'ny Raiko no eto,
Fiadanako koa.
Ny fahotako rehetra
Efa hadino avokoa.

Farany
Tiako tokoa, Ray malala ô,
Tiako ny hisaotra Anao.
Tranon'ny Raiko no eto,
Fiadanako mandrakizay.
