MAMAFAZA VOA

1
Mamafaza voa
Ka aza mba malaina
Fa tsy fantatrao re
'Zay ho vonona ;
Na amin'ny hariva,
Na amin'ny maraina,
Mamafaza voa tsy mijanona.

ISAN'ANDININY :
Matokia re, matokia re,
Hisy amboara ho anao anie
Matokia re, matokia re,
Hisy amboara ho anao anie.

2
Mamafaza voa amin'ny mahantra,
Ka aza mba mifidy
'Zay hasian-tsoa ;
Fa ny fo mazoto sady feno hantra
Dia homen'ny Tompo
Valisoa tokoa :
Matokia re, sns.

3
Mamafaza voa amin'ny malemy,
Hatanjaho 'reo
'Zay reraka ao am-po ;
Asehoy Jesosy loharanon-kery,
Ao no hanovozy 'zay ilain'ny fo :
Matokia re, sns.

4
Miasà sakaiza ! milofosa tsara
Dieny misy asa azonao atao ;
Matahora sao tsy vita ilay anjara
'Zay napetraky ny Tompo aminao :
Matokia re, sns.
