JEHOVAH Ô ! IANAO NANDINIKA AHY

1
Jehovah ô !
Ianao nandinika ahy,
Ka fantatrao
Ny toe-piainako ;
Ny fo sy saina
Mbamin'ny fanahy
Tsy miafina aminao,
Ry Tompoko !
Ny fo sy saina
Mbamin'ny fanahy
Tsy miafina aminao,
Ry Tompoko !

2
Ka na mipetraka aho,
Na mandeha,
Izay rehetra
Ataoko hitanao,
He, fantatrao
Ny lalana aleha,
Ny androko
Dia eo an-tananao.
He, fantatrao
Ny lalana aleha,
Ny androko
Dia eo an-tananao.

3
Na velona aho,
Eny, maty aza,
Ny tenako dia eo imasonao,
Ka toerana aiza,
Lalana mankaiza
No hialako
Tsy ho hitanao ?
Ka toerana aiza,
Lalana mankaiza
No hialako
Tsy ho hitanao ?

4
Ry Tompo !
Tena mahagaga loatra
Ny asanao
Sy ny fiainanao ;
Tsy misy saina
Mety mahatratra
Ny fahendrenao
Sy ny herinao.
Tsy misy saina
Mety mahatratra
Ny fahendrenao
Sy ny herinao.

5
Izao no hany
Zavatra iriko :
Velaro indrindra
Ny fitiavanao,
hahaizako 
Hametraka ny foko
Hionona
Eo am-pelatananao.
hahaizako
Hametraka ny foko
Hionona
Eo am-pelatananao.
