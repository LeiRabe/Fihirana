MITOERA RY JESOSY

1
Mitoera, ry Jesosy !
Ao an-tanimbolinao,
Ka amboary 'zao ny voly
Mba hitombo sy hamoa.
Tomoera, tomoera,
Iasao ny Nosinay, (Nosinay)
Iasao ny Nosinay.

2
Mba onenanao ny lasy
Itoeranay izao,
Ka ovay ny Malagasy
Mba ho tena zanakao.
O ! monena ; O ! monena 
Hazavao ny Nosinay, (Nosinay)
Hazavao ny Nosinay.

3
Akekezo 'reo mpania
Tafaverina aminao,
Ka tantano mba ho tia
Ny miresaka aminao.
O ! tariho ; O ! tariho
Ho Anao ny Nosinay, (Nosinay)
Ho Anao ny Nosinay.

4
Dia fohazy ny mpitory
Mba hanao ny asanao.
Ka hamoha ireo matory
Mba handre ny sitrakao.
Hamasino, hamasino,
Ho Anao ny Nosinay, (Nosinay)
Ho Anao ny Nosinay.

5
O ! Jesosy feno antra !
Dera, laza, ho Anao,
Ny lohalika rehetra
Handohalika aminao.
Mitoera, mitoera,
Fa Anao ny Nosinay, (Nosinay)
Fa Anao ny Nosinay.
