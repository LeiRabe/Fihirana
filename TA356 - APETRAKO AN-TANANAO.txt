APETRAKO AN-TANANAO

1
Apetrako an-tananao, ry Raiko,
Ny fiainako tontolo hatrizao ;
Tsy misy izay mahafa-po ny saiko
Izay rehetra hita sy atao.
Eo aminao no iononako
Eo aminao no itoerako
An-tananao ihany re no tiako
Fa eo no misy hery tokoa.

2
Apetrako anilanao ny foko,
Ry Tompo ô, mba ho arovanao ;
Ny toeran-kafa dia mampitoloko,
Tsy mahatamana ahy, zanakao.
Anilanao no mamiko tokoa,
Anilmanao no ampoky ny soa.
Anilanao no toerana iriko
Fa eo tokoa no misy ny soa.

3 
Apetrako mba ho Anao, ry Tompo,
Apetrako tsy hanananako,
Hanara-dia Anao sy mba hanompo,
Ny tenako sy ny fanahiko.
KA raiso ho fanati-tsitrakao,
Na dia tsy mendrika ny hajanao.
Apetrako tanteraka, ô ! ry Ray
An-tananao ho mandrakizay.

