VONINAHITRA ANIE

1
Voninahitra anie!
Ho an'Andriamanitra,
Dera, saotra, laza soa
Aoka hasandratra ho avo.
Lehibe ny heriny;
Lehibe ny asany;
Marina ny didiny,
Manambara ny hatsarany.

2
'Zao rehetra àry izao
Mankato ny teniny
Ka mirindra soa ery
Mba hidera ny Mpahary.
He! ny any an-danitra,
Maro sy mamiratra;
Ny ety an-tany koa
Sesehena sady kanto.

3
O! ry olombelona,
Izay sanganasany,
Manomeza Azy izao
Voninahitra sy haja
Ianao no sambatra,
Notahiany fatratra.
Tiany raha ory koa,
Mba ho volamena tsara.

4
Tompo Andriamanitra,
Aoka ny voavotra
Hiray feo mandrakizay
Hankalaza Anao hatrany.
He! ny fitiavanao
Sy ny famindramponao !
Voninahitra ho Anao,
Tena lehibe Jehovah !