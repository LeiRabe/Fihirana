NY ANDRONAO TANORA

1
Ny andronao tanora izao
No tena fatratra
Hisian'ny hery
Tena feno hiasana re
Ka inona no ataonao
Mba tiako ho fantatra
Ary aiza no alehanao
Moa fantatrao ve ?

ISAN'ANDININY :
Tsy aleo ve atolotra
Ilay Mpamonjy tia,
Ho entiny, hamboariny
Ho tena mendrika,
Toy iza handeha irery,
Ho be faniasia
Tsy hahalia làlana
Ka dia ho rendrika ?

2
Toa voninkazo tsara loko
Izany andronao,
Manintona, mamoaka
Fofo-manitra tokoa.
Fa rahariva dia halazo,
Ary fantatra
Ho potika, hihintsana
'Lay voninkazo soa.
Tsy aleo ve, sns.

3
O ! inona no tombotsoa
Mahazo izao sy izao
Kanefa dia ho potika
Ny hatanoranao.
Dieny mbola misy
Ny fotoana iainanao
Anio, meteza hanavao
Ireo lasanao.
Tsy aleo ve, sns.
