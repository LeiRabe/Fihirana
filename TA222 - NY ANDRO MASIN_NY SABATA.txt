NY ANDRO MASIN'NY SABATA

1
Ny andro masin'ny Sabata
Dia voatahy
Ka tiako indrindra
Noho ny fitahiana hita ao.
Atsahatray ny asanay ;
Avela ny lalao.
Dia miomana hivavaka
Sy hamaky teny.

2
He ! tiako koa ny mianatra
Sekoly Sabata.
Mihaino ny tantara soa
Milaza an'i Jeso.
Ny sabata hariva indray
manao ny asa soa ;
mamangy sy mihira koa
Eran'ny tanàna.

3
Fa raha milentika indray
Ilay masoandro
Dia he ! mivory indray
'Zahay hisaotra ilay Ray.
He tiako re ny Sabata
'Zay itahiana anay
Ka ho tsarovako tokoa
Mandritra ny andro.
