HARIVA IZAO NY ANDRO

1
Hariva izao ny andro
Ry Jehoah Ray;
Ka indreto izahay
Mba hanolotra indray
Dera, saotra, hery, haja
Noho ny soa noraisinay.
Ny vita, ny asa,
Ray ô, isaoranay !

2
Hariva izao ny andro
Ry Jehoah Ray;
Entinay eto aminao
'Rony halemenay,
Hadisoana vitanay re
Dia hifonana aminao.
Ny otanay anie
Ry ô ! havelanao.

3
Hariva izao ny andro
Ry Jehoah Ray,
Ny Fanahy Masinao
Arotsahy aminay
raha hianatra izahay izao
Sy handray ny teninao.
Fenoy finoana vao,
Ray ô ! ny olonao.

4
Hariva izao ny andro
Ry Jehoah Ray,
O ! avia hiaro anay,
Hanavao hery indray.
Mba ho entinay hanompo
Sy hanao ny asanao.
Atolotray, Tompo,
Ny fo, ka anjakao.
