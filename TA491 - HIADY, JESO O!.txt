HIADY, JESO Ô!

1
Hiady, Jeso ô,
No iantsoanao anay
Indreto izahay re
Hanao ny sitrakao.
Hanao ny sitrakao
No itsangananay.

ISAN'ANDININY

Tafio 'zahay ;
Tafio ny fo
Tafio fiadanana izahay
Handresy ho voninahitrao.
Tafio 'zahay.
Tafio ny fo.

2
Tafio finoana re
Ka hafanao ny fonay;
Ny hery, fahendrenay
Ampitomboy, ho be
Areheto izahay
Ho mpandresy mahay.
Tafio 'zahay, sns.

3
Hasandratray tokoa
any hazo fijaliana,
Ka amim-pifaliana
No handresenay koa.
Ny ran'ny Tomponay
No hampandresy anay.
Tafio 'zahay, sns.

4
Miadia, miareta re
Fa handresy isika.
Hatao an-dohantsika
'Lay diadema anie.
Miadia, miareta moa
HAnjakantsika koa.
Tafio 'zahay, sns.