AO AM-POKO RY JESO NY FITIAVANAO

1
Ao am-poko ry Jeso ny fitiavanao.
Ao am-poko mamboatra ny fomba ho vao.
Tsy hohaiko intsony ny hiaina ety,
Raha tsy ahy tokoa ilay fitia(vanao).
Hasambarana mamy no mameno ny fo,
Hasambarana mamy dia mamy tokoa.
O ! anjarako hatramin'izao.

ISAN'ANDININY :
Jesosy ô, ny fitiavanao,
Efa iainako tokoa, Jeso
Ny fitiavanao.
Tsy mba manam-paharoa
Tsy manam-petra koa
Ny fitiavanao.
Ivelomako hatrizao Jeso
Ny fitiavanao.
Hatrizao, ho doria, doria.

2
Ho masoandro hanazava ny fitiavanao,
Hampisava ny rahona izay mitatao,
Ho fanilon'ny foko mba hamirata ery
Ka hiraiko tokoa ilay fitiavanao.
Hafaliana no heno mameno ny fo,
Hafaliana no tonga manjaka ao am-po,
Hasambarako hatramin'izao.
Jesosy ô, ny fitiavanao, sns.

3
Tsy ho haiko hadinoina ny fitiavanao
Fa fitia 'zay mambabo ny fo tsotra izao
Hokoboniko mafy ao anaty satria,
He ! fitia tsy mba roe 'lay fitiavanao.
Haravoana tsy hay tantaraina tokoa,
Haravoana tsy roa aman-tany, tsy roa,
He ! mangeja ahy hatramin'izao.
Jesosy ô, ny fitiavanao, sns.
