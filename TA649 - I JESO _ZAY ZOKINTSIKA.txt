I JESO ZAY ZOKINTSIKA

1
I Jeso 'zay Zokintsika
Dia Mpamonjy mora fo
Ka ny ota vitantsika
Dia havelany tokoa,
Rah mety hovonjeny
Ka mandao ny sitrapo,
Dia fiainana no omeny,
Fiainana tsy mety lo.

2
Be ny zava-mahasondriana
Toa mamiratra tokoa,
Filibàna an-kamamiana,
Nefa ange tsy mahasoa.
Dia injao 'lay feo malemy
Miangavy mitalaho
Ô ! ry zandriko manjeny
Ny ota avelao.

3
Ry tanora mahereza
Mazotoa, miasà.
E ! ny làlana mideza
Ka sahia hitomban-dahy.
Ilazao ireo tsy mino,
Taomy koa ireo nania,
Ka ny hafatra aza hadino :
Ho avy indray Kristy.
