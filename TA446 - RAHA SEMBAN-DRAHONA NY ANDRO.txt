RAHA SEMBAN-DRAHONA NY ANDRO

1
Raha semban-drahona ny andro
Ka toa mahakivy re
Vavaka no asandratro ;
" Jeso ô ! tariho re ! " (tariho).

ISAN'ANDININY :
Jeso no mpitarika ahy.
Izy no tokin'ny fo.
Koa tsy mba hanahiahy
Fa hatoky Azy tokoa (eny tokoa)

2
Raha mamaky onja mafy
Ny sambom-piainako
Ka toa ho potika, vaky,
Tsy hisy horaisiko,
Jeso no Mpitarika, sns.

3
An-dalana notendreny,
Izy Mpitarika soa ;
Na misy ady eny ho eny
Dia ho resiny tokoa.
Jeso no Mpitarika, sns.

4
raha sendra tody ny dia
Ka tratrako Kanana
Jeso hiantso : " Avia ! "
Handova ny tanàna.
Jeso no Mpitarika, sns.
