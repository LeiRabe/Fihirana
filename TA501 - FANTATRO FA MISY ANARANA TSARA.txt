FANTATRO FA MISY ANARANA TSARA

1
Fantatro fa misy anarana tsara
'Zay mampifalifaly ny fo tokoa
Ka raha sendra tsy zaka izay anjara
Izy no mahay mampionona ny fo.

ISAN'ANDININY :
Anarana tsy manam-paharoa,
Anarana soan'i Jeso.

2
Fantatro fa misy anarana tsara
'Zay mampitony ny tafio-drivotra
Ary koa ny onja misamboaravoara
Tonga tony ka tsy mampangovitra.
Anarana, sns.

3
Fantatro fa misy anarana tsara
'Zay atahoran'ny devoly tokoa,
Anarana mandrindra koa ny tantara,
Miahy ary manao 'zay mahasoa.
Anarana, sns.

4
Anarana iankohofan'ny anjejy
Sy mamoha ny lanitra ho anao.
Io no anarana tena mampahery
Anaran'i Jeso 'zay Mpamonjinao.
Anarana, sns.
