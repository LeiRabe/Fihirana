RERAKA NY FO

1
Reraka ny fo,
Mafy loatra ny ady atao ety
Mbola nofo ihany moa
Mora resy fa malia.
Fantatra, Jeso,
Fa milofo izao tontolo izao
Te handrobany ondrikelinao,
Ka Satana izay mandrovitsihy
Dia masiaka ery.
Reraka ny fo,
Nefa fantatro tokoa, Jeso,
Na inona inona hanjo,
Ho eo anilako Ianao.

ISAN'ANDININY :
Ka raha mbola misy aina koa
Mitempo ao anatiko ao
Ary koa mitsotra hitantana ahy
Ireo sandrinao, Jeso,
Dia lazaiko fa raha ho avy Ianao,
Ho avy eny an-danitra,
Haleloia, Jeso
No hitsenako Anao.

2
Hamafisiko, hamafisiko anio, Jeso,
Ny voady 'zay natao,
'Zay nataoko taminao.
Tsy hihemotra aho
Fa tsy misy ataoko rehareha
Afa-tsy ny fitiavanao
Sy ny rà izay nalatsakao
Hanavotana ahy.
Hamafisiko izay nekeko
Taminao, Jeso,
Ka tsy hanan-tahotra aho
Fa eo anilako Ianao.
Ka raha mbola, sns.
