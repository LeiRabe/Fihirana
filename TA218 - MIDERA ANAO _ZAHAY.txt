MIDERA ANAO 'ZAHAY

1
Midera Anao 'zahay,
Ry Ray malala,
Fa tratr'izao andro soa lehibe
Dia ny Sabatanao
'Zay fifalianay
Ka dera saotra no atolotray.

ISAN'ANDININY :
Enga anie, Jeso,
Hitohy hatrary
'Zao fiderana izao
'Zay entinay.

2
Ny fitahianao,
Ny herinao koa
Nampanantenainao
Homena anio,
Mba arotsahy, Jeso,
Aty am-ponay
Ho hery manavao ny tenanay.
Enga anie, Jeso, sns.

3
'Zay tadiavinay
Anio, Jeso ô !
Ny hitoeranay ao aminao ;
Ny asa izay atao
Aoka, Jeso ô !
Ho eo ambany fitarihanao.
Enga anie, Jeso, sns.

4
Ka ny Fanahinao
Hitoetra am-ponay
Hahaizanay mba hanaja Anao ;
Sy hahatonga anay
Mba ho mpandova
'Lay lanitra ary ny tany vaovao
Enga anie, Jeso, sns.
