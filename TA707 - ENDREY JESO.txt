ENDREY JESO

1
Endrey ! Jeso ny lanjan'ny fitiavanao,
Ny famindrampo nasehonao tamiko re ;
Nefa indro fa nohamaivaniko satria
Nofidiko ny haniasia.
Ô ! mamelà,
Be ny halemeko ary koa ny sitrapo,
Ô ! ekeo fa ifonako.
Ka ny andro sy fiainako,
Ô ! mba jereo
Na tsy mendrika, ry Ray, vonjeo.

2
Tsy takatro, Jesosy ô, ny herinao
Sy ilay fitia nanafaka ny otako ;
Fa lalina ka ambarao raha sitrakao
Hivelomako ao anatiko ao (anatiko ao)
Na ny sombiny aza re lazao,
Lazao, Jeso,
Fa iriko re, ry Tompoko,
Tiako mba hambara
Izay rehetra raisiko ;
Nefa he tsy voatanisako.

3
Na izany aza, Tompo ô, atolotro
Ny tenako sy saina ary ny fo.
Omeko Anao mba ho fanati-tsitrapo.
Hiasa ho Anao sy hanasoa.
Izay fikasana izay nambaranao, Jeso.
Ô ! ampahitao ny masoko
Tsy amin'ny heriko
Fa amin'ny fanahinao.
Izay sitrakao no aoka ho to.
