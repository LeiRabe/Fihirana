HE ! MANOLO-TENA AHO

1
He ! manolo-tena aho, Tompo ô.
Mba ho Anao,
Ho Anao mandrakizay.
Ka ny andro sisa hiainako
Homeko Anao, raiso, izao

ISAN'ANDININY :
O ! mba tohano Tompo ô
(Tohano Tompo ô)Ny diako, ny voadiko
('Zany, 'zany voadiko)
Mba hanompo Anao
('Zaho ta hanompo, ta hanompo Anao)
Mandrakizay, mandrakizay
(Ho mandrakizay).

2
Ampy izay ny fiainana lasa
'Zay nampalahelo Anao, ry Tompoko.
Ka manomboka anio, Jeso ô,
Ampio aho ho Anao.
O ! mba tohano, sns

3
Aoka izay ny filalaovan-dratsy
Nampisaraka ahy taminao ;
Fa ny ho mpandova lanitra
Iriko izao, Jesosy ô.
O ! mba tohano, sns

4
O, ry Jesosiko be fitia
Izay nifidy ahy ho ondrinao
Mba tantano re izany dia,
Ho tonga any aminao!.
O ! mba tohano, sns
