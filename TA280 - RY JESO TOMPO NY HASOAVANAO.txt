RY JESO TOMPO NY HASOAVANAO

1
Ry Jeso, Tompo ny hasoavanao
No itokianay mpanomponao ;
Ka mitarika ny fiainanay.
Aza ilaozanao, mombà anay.

2
Ilay Satana fahavalonay,
Izay mandresy sy mandratra anay,
Ry Jeso, Ianao no tanjakay,
Arovinao re ka mombà anay.

3
Injao ny loza mampangovitra,
Ny tranolainay mety rovitra.
He ! fa matahotra ny zanakao,
O ! mba vangio re, arovinao.

4
He ! kely hery ka mivadi-po
Sy olon'osa sady ory koa.
Mila ny afanavotanao izao,
Mpamonjy tia ô, arovinao.

5
Ka na midona aza ny manjo
Mila ho reraka, mamoy fo,
Ny ranomaso koa mitrahotraho,
Arovinao re ka mba iantrao.
