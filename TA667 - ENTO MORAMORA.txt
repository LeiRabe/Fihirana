ENTO MORAMORA

1
Ento moramora
Mba hody aho ry Ray,
Tano isan'ora
Fa andrao mania indray,
Sasatry ny ota
Manina ny soa,
Ry nisolo tao gologota,
Entonao tokoa.

ISAN'ANDININY :
(Ô, vohay ny vala)
Ô, vohay ny vala
Ka raiso ny ondrinao,
Ry Mpiandry mahalala
Ny halemeko izao.

2
Ento moramora
Mba hody aho ry Ray
Tano fa tanora,
Andrao dia resy indray.
Be ny fahavalo,
He ! masiaka koa,
Ry Mpandresy tsy mimalo,
Entonao tokoa.
Ô, vohay ny vala, sns.

3
Ento moramora
Hoa ao an-dapa ary
Be ny panakora
Ka andrao dia kivy ety.
Tano ny finoako
Tsy handà Anao,
Ry 'Lay itokian'ny foko
Entonao izao.
Ô, vohay ny vala, sns.
