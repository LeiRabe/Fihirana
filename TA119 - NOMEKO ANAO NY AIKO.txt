NOMEKO ANAO NY AIKO

1
Nomeko Anao ny aiko,
Ny rako nalatsaka
Ny onitra koa nefaiko,
Ny gadra he afaka.
Fitiava-mahasoa
Sahinao ve tsy handray
Rako no nomena anao.
Inona no omenao ?

2
Nilaozako re ny Raiko
Sy ny voninahitro,
Fonena-mamiratra sy
Haleloia rodobe.
Tonga ory tety Aho.
Nefa re Mpanjakanao.
He ! nafoiko re ny lapa,
Inona no foinao ?

3
Niaritra fijaliana,
Nitomany mafy koa
Nizaka zava-tsy tiana
Mba ho solonao tokoa.
Famelana ny helokao,
Avotro anao tokoa.
Niaritra ny fijaliana.
Inona no iaretanao ?

4
Atolory re ny ainao,
Atolory ny fonao.
Ialao re ny ota,
Reseo ny ratsy izao.
Sambatra re ianao
Manana Mpamonjy tia !
Atolory ny ainao
Ho velomiko doria.