'NDRAY ANDRO ANY

1
'Ndray andro any
Ho reko ny antsonao
Hiditra any an-tany vaovao,
Hiakatra ho anay an-danitra.
Jeso, Jeso, tena sambatra aho, Jeso.
Hifarana hatreo ny haizina, Ny alahelo koa
Ary ny manjo sy ny ranomasoko tety.
Jeso, Jeso, tena sambatra aho, Jeso.

2
Ho avy ilay maraina vaovao,
'Lay mazava soa mandrakizay
Hitoerako any aminao.
Jeso, Jeso, tena sambatra aho, Jeso.
Hifarana hatreo ny haizina,
Ireo ota koa foana avokoa,
Voasolo fiainam-baovao.
Jeso, Jeso, tena sambatra aho, Jeso.

3
Hifanatrika amiko Ianao,
Ry Mpamonjy izay nanavotra ahy.
Hofihiniko ny tananao.
Jeso, Jeso, tena sambatra aho, Jeso.
Hoderaiko ny fitiavanao.
Saotra eram-po, no atolotro,
Hiankohoka aho hihira hoe :
Jeso, Jeso, tena sambatra aho, Jeso.
