RY ZANAK'ANDRIAMANITRA

1
Ry zanak'Andriamanitra,
Injany misy feo,
Dia feo avy any an-danitra
Ka moa mba renareo ?

ISAN'ANDININY :
Jesosy dia ho avy,
Tsy ho ela intsony izao.
Miantso, miangavy :
Mahareta ianareo 
Manàna finoana
Omban'ny vavaka.
Ny tany dia ho foana,
Ho simba sy ho lao.

2
Injao tabataban'ady
Sy loza be manjo
No indro fa mianjady
Ka reraka ny fo.
Jesosy dia ho avy, sns.

3
Ny fitiavan-tena be,
Ny ditra maro koa,
Ny olona ho lozabe
Dia famantarana.
Jesosy dia ho avy, sns.

4
Koa dia mandrosoa sakaiza
hamita ny adidy.
Mijoroa ka meteza
Ho olom-boafidy.
Jesosy dia ho avy,sns.
