NY TENINAO REHETRA

1
Ny teninao rehetra,
Ry Tompo tia anay !
No tsy mba manam-petra
Fa to mandrakizay ;
Ho levona avokoa
Izao rehetra izao,
Haharitra tokoa
'Zao teninao izao

2
Ny tenin'ny Baiboly
No sabatra entinay
Handresy ny devoly,
'Lay fahavalonay ;
Raha misy mampahory,
Ka osa izahay,
Ny teninao mahery
Manjary tanjakay.

3
Fa teny mamy koa
Ho an'ny mpankato
Ka loharano soa
Miboika ao am-po,
Ho fanomezan-toky
Ny azon'ny manjo,
Sy hai-mahavoky
Mamelona ny fo.

4
Fa teny mampisava
Ny haizim-be aty,
Fanilo manazava
Ny dia ho ary ;
Manolo-pahendrena,
Mananatra ny fo,
Milaza famonjena
Sy lova tsy ho lo.
