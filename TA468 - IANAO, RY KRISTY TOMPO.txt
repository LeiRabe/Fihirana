HIANAO, RY KRISTY TOMPO

1
Ianao, ry Kristy Tompo,
No hasiniko izao,
Avy aho fa mpanompo
Hiankohoka aminao,
Raisonao ny dera, saotra
Tena mendrika ho Anao ;
He ! ny foko faly loatra,
Faly mba hanaja Anao.

2
'Zao no tena faniriako :
Ny velona aminao,
Ka hitoeranao ny foko,
Fa tsy holalovanao ;
Eny, Tompo ô ! monena,
Mba monena ao tokoa,
'Zay no tena famonjena,
'Zay no mahafatra-po.

3
Tsy ho orin-java-tsoa
'Zay rehetra itoeranao,
Tena sambatra tokoa,
Raha ny fo no lapanao,
Mandrosoa, fa vohako
Ho anao ny foko 'zao ;
Eny, Tompo, fa vohako,
Koa midira Ianao.
