HE ! NY SANDRY

1
He ! ny sandry
Tsy hiandry
Fa atsotrako 'zao,
Ka hilofo
Sy hiroso,
Handray ny Anao,
Hiara-miezaka aminao
Hanatratra toetra vao.
O, Hatony,
Ka tazony
'Ndrao diso Anao.

2
Eto an-tany
Mitomany,
Resin'ny manjo.
Ao an-koatra
tsara loatra,
Mahafaly fo.
O ! omany aho 'zao
Mba ho mendrika ho ao.
Omeo ahy
Ny Fanahy
Hitondra hakao.

3
Be ny ratsy
'Zay mandrafy
Ho toheriko,
Ray malala,
Aza miala,
Ianao no heriko,
Raha mandresy fantatrao
Fa ho voninahitrao ;
Aza miala, Ray malala,
Handreseko 'zao.

4
Raha sendra
Ny famindra
tsy dia afaka,
Ka malama
Tsy voatana
Fa solafaka,
Eny potraka tokoa.
Iantrao, ry Tompo soa
Hatanjaho
Mba ho taho
Mivesatra voa.