AVIA, RY VAZAN-TANY Ô !

1
Avia, ry vazan-tany ô !
Sy mponina ao an-danitra,
Miraisa feo ka mihirà
Ny fanavaozan-dehibe
'Zay amonjena marobe
Dia vita re, ka miderà.
'Zay amonjena marobe
Dia vita re, ka miderà.

2
Avia, ry fiangonana ô !
Mba asandrato re ny feo
Hidera ny Mpanavotra,
Na aty an'efitra aza izao,
Hirao am-pandehanana
Ny hira soan'i ziona.
Hirao am-pandehanana
Ny hira soan'i ziona.

3
Avia, ry voavonjy ô !
Ka mifalia avokoa,
Fa afa-doza ianareo ;
Miraisa feo ka mihirà,
Derao, derao fa mendrika
Ilay nanavotra anareo.
Derao, derao fa mendrika
Ilay nanavotra anareo.

4
Avia, ry olom-bery ô !
Izay mandre ny teny soa
Hoe : < Manatona Ahy izao >>,
Anio ny Tompo mba fidio ;
Ny fitiavany valio ;
Ny fiderany koa hirao.
Ny fitiavany valio ;
Ny fiderany koa hirao.
