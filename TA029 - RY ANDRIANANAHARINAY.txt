RY ANDRIANANAHARINAY

1
Ry Andriananaharinay
Ny hamasinanao
Dia tena lehibe tokoa
Ka tsy hahita Anao 'zahay,
Raha tsy mba masim-po

2
Ny mason'ny anjelinao
Mahita Anao tokoa,
Ka tsy mba manjambena ireo
Na dia mamirapiratra
Ny hamasinanao.

3
Fa tsy nanota taminao
Akory izy ireo,
Tsy meloka, tsy menatra,
Ka misy hahazoany
Hijery tsara Anao.

4
Fa izahay, maloto fo
Raha ta hahita anao,
Tsy mana-mahamendrika
Fa zanak'olombelona,
Ahoana no hataoko ?

5
Ry Andriananaharinay !
Ny ran'ny zanakao
Ny asan'ny Fanahy koa,
No zava-mahamendrika anay
Hahita Anao.
