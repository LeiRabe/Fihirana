FAINGANA RY MPANJAKA

1
Faingàna ry Mpanjaka !
Handray ny lovanao ;
faingàna re mba haka
Ny tany ho Anao ;
Avia hampifaly
Ny malahelo fo !
Afaho ny mijaly
Sy azon'ny manjo.

2
Avia fa misento
Aty ny olonao ;
Ny fanjakana ento,
Fa Tompo Ianao ;
Tsy hisy hitomany
Eo anatrehanao ;
Hiadana ny tany
Izay halehanao.

3
Ny tendrombohitra avo,
Ny lohasaha koa,
Ho tonga ravoravo
Sy tretrika avokoa ;
Ny be tsy haka an-kery,
Ny kely afa-po,
Tsy hisy 'zay ho very,
Tsy hisy 'zay hanjo.

4
Mpanjaka sy Mpiaro
Mahery ianao ;
Ny firenena maro
Hitoky Aminao ;
Ho avy lalandava
Izao rehetra izao
Hitondra harem-bevava
Ho eo an-tongotrao.

5
Faingàna ry Mpamonjy
Ry Tompo be fitia ;
Ny olonao tra-bonjy
Miantso hoe : Avia !
Anao ny fiderana,
Anao ny laza be,
Anao ny fanjakana
Sy arahaba e !
