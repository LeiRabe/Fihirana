MPANJAKA MENDRI-KAJA

1
Mpanjaka mendri-kaja
No indro maty eo,
Toa rasty manan-daza,
Mpanota ô, jereo
Fo noho ny helokao be
No ijaliany.
Fitiavana Anao re
No nihafiany

2
Nafoin'ny Rainy Izy
Noho ny otanao,
Nisotro ny mangidy
Noho ny helokao.
Nalatsany ny rany
Ho fanavotana,
Nanaiky ny hijaly
Izay tao Gologota.

3
<< Ny rako nikoriana,
Ny satro-tsiloko,
Ny hazo fijaliana
'Zay nihantonako,
Mpanota, mba tsarovy
Fa tokony ho anao :
Kanefa, ô, tsarovy
Izaho Solonao !>>

4
Mpamonjy ô, malala,
Ny fitiavanao
Nanintona ahy adala
Ho tonga tia Anao ;
Ry Tompo ô, mba raiso,
Ho setrin'ny ainao,
Ny foko ho doria,
Omeko anjakao. 