EO ANOLOAN'IZAO NOFO IZAO

1
Eo anoloan'izao nofo izao
'Zahay misaotra Anao ry Ray
Fa mbola velona sy toy izao
Na dia ao koa ny ota maronay.
Na malahelo nohon'ny fisarahana
Amin'ny havana malalanay.
Ny fonay, ry Ray, ô ! mamahana
Amin'ny teny natao ho anay.

2
Haterinay ny nofony ho ao
An-tany nanalàna azy
Ka ao no hiandrasana Anao
Ambara-panangananao azy.
Rehefa tonga any am-parany Ianao,
Hitondra fandresena ho anay,
Hampaneno ny trompetranao,
O ! atsangano koa 'ty havanay.

3
Ry Tompo ô ! ampionony re
Izao ny fo hanompo Anao
Fa ny adidinay dia mbola be
Eo amin-kavana sy aminao
O ! aoreno ny finoanay Anao
Ka andrandrao izao ny masonay
Hijery ny fiavianao
Hitondra famonjena ho anay.
