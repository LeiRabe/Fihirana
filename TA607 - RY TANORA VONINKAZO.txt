RY TANORA VONINKAZO

1
Ry tanora voninkazo,
Feno hatsaran-tarehy,
Faly sady ravoravo,
Feno tsiky, mihomehy,
Indro Ilay Mpanao anao,
Miantso hoe avia ! avia !
Anaka atolory 'zao
Ny fonao mpaniasia.

2
Ny mpamonjy no miantso
Miandry anao hiara-dia,
Manana ny teny kanto,
Tsy ny eto fa ny ary.
<<Miomàna dieny izao
Hiaraka amin'i Jeso,
Omeo azy ny fonao,
Dia ho sambatra doria>>.

3
Ry tanora ô ! meteza,
Iza no andrasanao ?
Moa ve haharitra ela ?
Nefa ny ora manindao,
'Njay ny feo manao hoe :
<<Moa tia Ahy va ianao ?
Jeso Tompo no miandry
Atolory ny fonao>>.
