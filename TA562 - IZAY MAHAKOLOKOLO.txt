IZAY MAHAKOLOKOLO

1
'Zay mahakolokolo
No manana ny soa
'Zahao ny tanimboly,
'Zay fatratra tokoa,
Fa he 'reo voninkazo
Mamerovero ao,
Toa nofy 'zay handazo,
Andeha mba jereo.

2
Ireo 'zay mahavatra
Handray ny voka-tsoa,
Ka tena tsy hahantra,
Tsy reraka tokoa ;
Jereo 'reo taninketsa
Mampanantena voa,
Fa soa tsy manam-petra
Sy hanim-be tokoa.

3
'Zahay, ry ray sy reny,
No voninkazo koa,
Hamerovero any
An-tokantrano soa ;
Tezao mba hihatsara
Ny fofo-manitray,
Mba tsy harahin-tsento
Ny toetra anananay.

4
'Zahay no toy ny ketsa
Ho vanona tokoa,
Hamoa tsy misy fetra,
Sy tena hahasoa ;
Ny fiangonantsik
Hahita valiny,
Ny fivavahantsika
handroso hery koa.