ISAORANA ANIE ANDRIAMANINTSIKA
(Raha ny marina dia tsy misy ny TA055 fa :
ny  55 ao @ Fihirana fanao am-paosy io
no nafindra ho TA757 ao @ Tiona)
1
Isaorana anie
Andriamanintsika,
Fa fitahiam-be
Omeny ho antsika
Hatreo am-bohoka
Ka mandraka antitra
Isika henika
Ny soan'ny lanitra.

2
Tsy mety tapitra
na lany ny hareny ;
Tsy hita faritra
Ny sisa izay homeny ;
Fanahy sambatra
Sy fo miadana
No efa santatra
izay ananana.

3
Ny Ray sy Zanaka
Sy ny Fanahy koa,
Derain'ny masina
Ho Tompo iray koa ;
Andriamanitray
Be fahasoavana
No anateranay
Izay fisaorana.

