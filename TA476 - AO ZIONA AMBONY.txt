AO ZIONA ANY AMBONY

1
Ao Ziona any ambony
Misy re fonenan-tsoa
Any tsy mba hisy intsony
Ranomaso, sento koa

ISAN'ANDININY :
Eny ao an-danitra avo,
Eo anatrehan-dray,
Feno hira maharavo
No hihaonantsika indray.

2
Any misy an'i Jeso,
'Lay Mpamonjy tena tia,
Ka niaritra ny eso
Mba hampody ny mpania.
Eny ao an-danitra, sns

3
Ao hifankahita tava
Amin-kavana tety,
Fa ilay alim-be sisava,
He ! mazava ny ary.
Eny ao an-danitra, sns

4
Koa mahereza ary,
Mijere ny Tomponao
Dia hahalavorary
Sy handresy ianao.
Eny ho sambatra ao ambony
Eo anatrehan-dray
Tsy hisaraka intsony
Eny, ho mandrakizay.

