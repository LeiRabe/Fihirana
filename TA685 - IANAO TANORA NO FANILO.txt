IANAO TANORA NO FANILO

1
Ianao tanora no fanilo izao
Ianao no fahazavana soa.
Aminao no misy indray ny aina vao
Antenaina hampitraka ny efa voa
Fa ny haizina no manarona
Haizim-pito no manjaka koa.
Mila anao ny firenena hanarina
Ka faingàna re ianao, mandrosoa !

ISAN'ANDININY :
Ny fanevanao aingao izao
Asandrato ho tazana e !
Fa ny hery eo an-tananao
Ka aza ela ry tanora mandrosoa.

2
He ! miposaka aminao tokoa izao
Ny hazavan'ilay maraina soa
Ka mamirapiratra sy tena vao
Mampahery ireo izay mamoy fo.
Mitsangàna re ka mihazavà
Mba ho voninahitra tokoa.
Asehoy fa ianao dia tena sahy
Noho 'Lay Kapiteninao ao aloha.
Ny fanevanao aingao, sns.

