TOMPO MALALA, FENO HATSARANA

1
Tompo malala feno hatsarana,
Tena irinay ny hahita Anao,
O ! asehoy aminay hatrizao,
:,: Ny herinao mahavonjy tokoa. :,:

2
Tompo Tsitoha, Tompo tena tia,
Mamboatra fonenan-tsoa tokoa,
O ! aza avela, baboy avokoa
:,: Mba ho Anao re ny fonay izao. :,:

3
Tompo mahery, aza ela loatra
Fa sasa-miandry Anao ny olonao
O ! misehoa amin-kery izao.
:,: Ianao irery no fiononanay. :,:

4
Tompo, faingàna fa tsy mahatamana
Ny tany izay onenanay izao,
Irinay ny hitoetra aminao.
:,: Anilanao, eo no honenanay. :,:

