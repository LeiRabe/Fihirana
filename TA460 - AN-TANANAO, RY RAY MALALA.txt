AN-TANANAO, RY RAY MALALA

1
An-tananao, ry Ray malala,
Ny fiainako tontolo izao
Tazony aho tsy hiala,
Ho mahatoky aminao.

ISAN'ANDININY

Na saro-dàlana na mora,
Hanaraka Anao tokoa.
Eny, isan'andro, isan'ora
Ho eo an-tananao ny fo.

2
He! fantatrao ny fahalemeko,
Ny ady mafy 'zay manjo;
Tsy takona aminao ny sento.
Tohano ny finoako.
Na saro-dàlana,sns.

3
Raha toa lavitra ny fetra
Ka kivy re 'ty zanakao,
Tafio ny herinao rehetra,
Hanohy indray ny dia izao.
Na saro-dàlana,sns.

4
An-tananao, ry Ray Tsitoha,
Ny hasambarako ety ;
Ho eo ihany raha hifoha.
Handray ny lova soa ary !
Na saro-dàlana,sns.