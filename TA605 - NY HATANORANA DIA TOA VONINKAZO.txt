NY HATANORANA DIA TOA

1
Ny hatanorana dia toa voninkazo.
Raozy mivelatra, manitra ery.
Nefa ho vasoka sady halazo,
Fa ny maharitra dia ny ary.

ISAN'ANDININY :
Eo anilanao no irirko 'zao
Akaiky Anao Jeso Mpamonjiko
Eo anilanao, eto ka hatrao.
Anilanao, ry hany Tokiko.

2
Ny fifaliana dia, indro, mandalo
Tsy misy mantsy mateza ety
Maro mpisopatra, be fahavalo:
Rahoviana re no ho tody ary.
Eo anilanao, sns.

3
Ny faniriako, ry Mpamonjy Tsara,
Hanompo Anao, raha mbola ety,
Rahatrizay dia handray 'lay anjara
'Zay voatahiry an-danitra ary.
Eo anilanao, sns.

4
Ny hahita Anao no iriko 'zao,
Hahita Anao eo anilan'ny Ray
Eny,n hahita Anao dieny ety izao;
INdrindra ary, sy ho mandrakizay !
Eo anilanao, sns.
