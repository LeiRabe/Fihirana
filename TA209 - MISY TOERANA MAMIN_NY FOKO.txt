MISY TOERANA MAMIN'NY FOKO

1
Misy toerana mamin'ny foko,
Tsy hohadinoiko mandrakizay;
Fiangonana soa ka koloiko,
Tsy hafioko fa tranon'ny Ray.

ISAN'ANDININY:
Koa andeha re ho (ao ianao)
Asaiko ianao mba handroso 
Hamangy ny fiangonanay.
Fiangonana soa ka koloiko,
Tsy hafioko fa tranon'ny Ray.

2
Raha sehatra ny ady mafy
Ny fiainana diavinay;
Tsy manahy fa Jeso manafy
Hery vaovao ny fiangonanay.
Koa andeha re ho ao ianao, sns.

3
Fitiavan'ny mpirahalahy,
Fifalian'ny fanaovan-tsoa;
Valim-bavaka amen'ny Fanahy,
Samy hitanay ao avokoa.
Koa andeha re ho ao ianao, sns.

4
Tsy ho ela izahay dia hifindra
Fa ho avy Ilay Tomponay,
Ka halaza sy tena hirindra
Fa voavonjy ny fiangonanay.
Koa andeha re ho ao ianao, sns.

