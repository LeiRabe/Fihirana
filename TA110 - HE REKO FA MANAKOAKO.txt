HE REKO FA MANAKOAKO
1
He reko fa manakoako
Ny feon'ny trompetra izao.
Tsy maintsy havotana lafo
Ireo heloka izay natao.
Manomboka ny fitsarana
An'ireo manan'aina izao.
Ny isam-poko sy tanàna,
Handray ny valin'ny natao.

ISAN'ANDININY :
Fisaonana sy toloko
No mba hany sisa azo natao.
O ! indrisy fa efa nisoko
Ny androm-pahasoavana izao.
O ! indrisy fa efa nisoko
Ny androm-pahasoavana izao.

2
Indreny ireo mpanefoefo
Ireo mahantra maro koa
Toa sempotra misefosefo
Manoloana Ilay Tompo Tsitoha
Indreny fa tazako teo
Ireo trema sy ngeza tety
Miondrika sy mitoreo
manatrika Ilay Mesia
Fisaonana sy toloko, sns.

3
Mba tazako 'reo manompo
Nanafina ota ao am-po
Sy ireo izay namono ny Tompo
Fa nakambana toerana koa
Tsy nisy izay nampiavaka azy
Fa mitovy ny ota natao.
Iraisana koa re ny sazy
natokana ho azy ireo.
Fisaonana sy toloko, sns.
