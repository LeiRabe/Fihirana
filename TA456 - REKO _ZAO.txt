REKO 'ZAO

1
Reko 'zao ny feon'ny Tompo
Miantso hoe : avia ianao,
Raiso koa ny vokovoko,
Manaraha Ahy 'zao.

ISAN'ANDININY :
Eny , mandra-pahafaty
Hanarahako Anao ;
Ka na iza hanabanty
'Zaho tsy handao anao.

2
Nefa anie ka lala-mafy
'Zay mankany Kalvary,
Feno tahotra sy rafy
'Lay mitondra mankary.
Eny , mandra-pahafaty, sns.

3
'Ngamba hafoin'ireo malala
Ka tebahiny tokoa,
Holazaina hoe : adala !
Ka mangirifiry fo.
Eny , mandra-pahafaty, sns.

4
Tombotsoa sesehena,
Voninahitra sy zo,
Laza soa sy harena,
Mety hilaozaza avokoa.
Eny , mandra-pahafaty, sns.

5
Jeso ô, handeha ihany
'Zaho 'zay navotanao
Raha mbola eto an-tany,
Ny iriko : ho tia Anao.
Eny , mandra-pahafaty, sns.

6
Eo an-dranon'ny batisa
Hanarahako Anao ;
Ka ny androko 'zay sisa
Holaniako anilanao.
Eny , mandra-pahafaty, sns.

7
Ho mpanompo mahatoky
Hatrety ka hatrary ...
Ô! ampionao ry Zoky,
Dia ho tody soa ary.
Eny , mandra-pahafaty, sns.
