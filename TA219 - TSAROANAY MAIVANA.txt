TSAROANAY MAIVANA

1
Tsaroanay maivana ny adinay ;
Ny hasasaranay tsy henonay.
Fa fitsaharana atolotrao
Ka fifalianay ny Sabatanao.

ISAN'ANDININY :
Raiso re, Tompo ô,
Ny saotra vokatry ny fo
Fa taratra avy ao Edenanao
Ny fiadanan'ny Sabatanao.

2
Ny sainay reraka, mahery indray
Fa aina velona no azonay ;
Ny fonay reraka, tohananao,
Mahery noho ny Sabatanao.
Raiso re, Tompo ô, sns.

3
Ny fiadananao hiainanay,
Ny fitahianao no tanjakay,
Fa hitanay tokoa ny herinao
Avy ao anatin'ny Sabatanao.
Raiso re, Tompo ô, sns.

4
Maniry izahay hanompo Anao
Sy mba hitandrina ny didinao.
O, hamasino re ho zanakao,
Hahay manaja ny Sabatanao.
Raiso re, Tompo ô, sns.
