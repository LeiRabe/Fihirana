EO AMIN'I JESO !

1
Eo amin'i Jeso
Na dia eto an-tany,
Mifaly re ny fo
Fa voavonjiny.
Eo amin'ny hazo
'Zay nijalian'ny Tompo.
Ny fo ho sambatra
Sy tretrika tokoa.

2
Eo misy ny fitia
'Zay iraisan'ny mpino,
Najoro ho doria,
Tsy mety hadino
Eo no mitaratra
'Lay hazavana tsara
Toa jiron-danitra :
Filazantsara soa.

3
Eo koa 'lay lalana
Mahavonjy na ety ;
'Zay ahafahana
Amin'ny ratsy ety ;
Eo ahitana koa
Sakaiza tena tsara
'Zay be famindrapo
Be fitiavana.

4
Eo koa 'lay lanivoa
Notrabaran'ny ota,
Eo koa 're tanan-droa
Mpandray ny mpanota,
O ! Ray iantrao izao
Fa novidinao 'zahay ;
Fihino an-tratranao
'Zahay ho tena iray.
