RY FANAHY MASINA Ô !

1
Ry Fanahy Masina ô,
'Zay Mpitari-dalana,
Asehoy anay Jeso,
Hany lala-marina.
Manantena Anao 'zahay
Mba hitantana anay,
Hiantso hoe : <<Avia aty ! >>
O ! tazano Kalvary.

2
Hitoeranao anie,
Ho fonena-masinao,
'Zao nyh fonay meloka e,
Rehefa nodiovinao.
O ! reseo ny tahotray,
Aoka ho sahy izahay,
Irak'i Jesosy tia,
Maty teny Kalvary.

3
Ampianaro mba hanoa
'Zany didi-masinao,
Sy hanaraka tokoa
'Zay rehetra sitrakao.
He ! arovy tsy handà,
Efa diso, mamelà,
Tano ho mpanara-dia
An'i Jeso be fitia.

4
Raha akaiky Izy izao,
Avy mba handray anay,
Mainka hakekezinao,
Tomoera aminay.
Aoka hiandrandra re,
Feno toky, ravo e,
Ento, ry Fanahy tia
Ho mpandova ny ary.