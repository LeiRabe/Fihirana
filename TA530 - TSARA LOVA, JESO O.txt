TSARA LOVA, RY JESOSY Ô !

1
Tsara lova ry Jesosy ô,
Ny mpanota voavotrao,
Fa fonenana soa
Amboarinao ao,
Hanefana ny teninao.

ISAN'ANDININY :
Ho amin'io tany io tokoa
No izoran'ny dianay ;
Jeso Tompo no ao,
Sady efa manao
Trano soa ipetrahanay.

2
Tsara lalana, Jeso ô !
Ny vahiny tarihinao ;
Raha misy manjo,
Tsy mba kivy ny fo
Fa tohanan'ny herinao :
Ho amin'io, sns.

3
Tsara vatsy, ry Jeso ô !
Ny mpandeha fahananao,
Fa ny teninao soa
Mofon'aina tokoa
Iveloman'ny olonao :
Ho amin'io, sns.
