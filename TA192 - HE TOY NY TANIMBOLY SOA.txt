HE TOY NY TANIMBOLY SOA

1
He, toy ny tanimboly soa,
Jeso, ny teninao.
'Zay vonona hitady moa
Mahazo mioty ao.
Ny voninkazo manitra
Mamerovero ao,
Hanjary amboara fatratra
Manome aina vao.

2
Toa kintana mamiratra
Ny teninao Kristy,
Ka he mandefa taratra
Mitsilo 'zany dia.
He sabatra maranitra
'Zay anafihana,
Hambabo ho ao an-danitra
Ny fo manaiky Anao.

3
Izay iriko, Tompo soa,
Ho tia ny teninao ;
Fitaovam-piadiana koa
Ho enti-miady ao,
Ho jiro hanazava ahy
An-dàlana izao,
Hitarika ireo fanahy
Hiandany aminao.
