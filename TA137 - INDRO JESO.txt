INDRO JESO

1
Indro Jeso, Tompon'ny aina,
Tsy ho ela dia avy indray ;
Koa hatanjaho ny fo sy ny saina
Akaiky izao ny Ray.
Fonenana mahasambatra
Isiam-piadanam-be
Lovasoa maharitra,
Voninahi-dehibe.
Eny, tsy ho ela,
'Zao andrasantsika izao.

2
Indro Jeso Toky sy hery,
Mivonona ho avy indray
Haka ny azy amin-kery
Ho eo amin'ny Ray.
Ho sambatra, ho tretrika koa
Izay manaiky, mankato.
Fa ny olo-marina
Ary ny mahitsy fo,
Eny tsy ho ela,
Dia ho raisin'i Jeso.

3
Indro Jeso, tsy ho ela intsony,
Hamaly soa sy hanome
Ireo mpanompo mahatoky :
Fahasambaram-be
O ! mifalia sy miravoa
Fa hisokatra ny lanitra.
Andrandrao ny masonao,
Indro ny Mpampakatra.
Eny tsy ho ela,
Avy handray anao tokoa.
