INONA NO METY HATAOKO

1
Inona no mety hataoko
Mba handraisako ny soa ?
Hanavotana ny aiko,
Hamonjena ahy koa tokoa.

ISAN'ANDININY :
Jeso, Jeso, inty aho,
Mino sy matoky Anao
Jeso, Jeso, inty aho,
Omeo fiainam-baovao.

2
Tompo, ampianaro aho
Mba hahay ny hanakato
Ka esory ny izaho,
Dia havaozy re ny fo.
Jeso, Jeso, sns.

3
Inty aho ry Mpamonjy
Fa te ho mpanomponao
Atolory ahy ny vonjy,
Raiso aho ho Anao.
Jeso, Jeso, sns.
