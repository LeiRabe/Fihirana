AINA NO FETRA

1
Aina no fetra, ry Tompo Mpanjaka !
Aina no fetra hanarahana Anao,
Ka ny faneva tsy maintsy ho zaka,
Ny fanompoana tsy maintsy hatao.

ISAN'ANDININY :
Indreto izahay hilanja faneva :
Ilay hazo izay
Nanavotana anay.
An-tsitrapo no anoloranay tena,
Ka tano mba ho Anao izahay.

2
Aina no fetra ho enti-manoa
Ilay Zanak'ondry nisolo anay ;
Fandavan-tena sy fanaovan-tsoa
No fianarana atolotra anay.
Indreto izahay, sns.

3
Aina no fetra, ry Tompo malala !
Aina no fetran'ny fitiavanay ;
Ka sanatria izay handao na hiala ;
Mandrakizay ho Anao izahay.
Indreto izahay, sns.

4
Aina no fetr, ny nofo anefa
Mora mirona ka lavo indray,
Ka manampia, ry Mpandresy mahefa !
O ! ùba tantano, hazony izahay.
Indreto izahay, sns.

5
Aina no fetra, ka ampio ry Fanahy !
Aina no fetra, Vonjeo e, ry Ray !
Aina no fetra, izahay re no sahy ;
Aina no fetra, hadresy izahay.
Indreto izahay, sns.
