EFA MANDROSO IZAO

1
Efa mandroso izao ny fitsrana
'Zay andinihina ny toetranao ;
Aoka ny zavatra
Izay nandrarana
Samy havela sy hilaozanao,
Ny didy masina
Nonen'ny Tompo,
Tandremo tsara fa fiainanao.

2
Ny fahalemena maro
Izay tsy resy,
Manimba ny toe-panahinao ;
Ny fahalavoana misesisesy,
Misakana ny hamasinanao ;
Ka angataho
Mba hovan'ny Tompo
'Ndrao hahavery ny fanahinao.

3
Ampandrosoy Jeso
Ho ao am-ponao,
Hitarika hatrizao ny dianao.
Ny heriny no tena mba ilainao,
Hanosika ilay fahavalonao
Ka angataho re ny Fanahy
Hanjaka ao amin'ny toetranao.

4
Ry Jeso tia ô, Mpisolovava
Tsy miafina aminao ny otako ;
Meteza Ianao hampisava
Ny zavatra izay atahorako.Aoka ny sandrinao
Mahery indrindra
No hiankinan'ny fanahiko.