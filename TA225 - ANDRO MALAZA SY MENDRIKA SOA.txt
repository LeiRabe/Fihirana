ANDRO MALAZA SY MENDRIKA SOA

1
Andro malaza sy mendrika soa
'Lay andro izay nitsaharan'ny Ray.
Ny zavaboary he mifaly avokoa
He ! faly fa hiala sasatra indray.
Ry Zanahary, Tompo tia ô !
Ampifalio izao ny fonay,
Mba tsy hanary ny fombanao.
Tsy hanadino ilay hatrizay,
Ilay Sabata natao ho anay,
Ilay tsangambaton'ny Ray.

2
Andro tsy tontan'ny ela hatrizay
Na dia natopan'ny onja aza izao.
Andro natao hamantarana izay,
Ireo vahoaka manaraka Anao.
Ry Zanahary, Tompo tia ô !
Ampifalio izao ny fonay,
Mba tsy hanary ny fombanao.
Tsy hanadino ilay hatrizay,
Ilay Sabata amantarana anay,
Ilay famantaran'ny Ray.

3
O ! andro masina, kanto tokoa
Mamirapiratry ny endrikao,
Andraisanay fitahiana sy soa
'Lay andro masina izay manavao
Ry Zanahary, Tompo tia ô !
Ampifalio izao ny fonay,
Mba tsy hanary ny fombanao.
Tsy hanadino ilay hatrizay,
Ilay Sabata anamasinana anay,
Sy manavao ny fonay.
