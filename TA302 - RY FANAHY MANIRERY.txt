RY FANAHY MANIRERY

1
Ry fanahy manirery,
Misy tena tia anao ;
'Lay mpikatsaka ny very,
Maty noho ny helokao.
Miandrandrà re ka jereo
Io Mpamonjy tia io.
Dia minoa ka ekeo
Izy ho anao anio.

2
O ! ry fo misalasala,
Voahodidina haizim-be,
He ! Jesosy mahalala
Dia hanary toky ve ?
Moa tsy fantatrao ny fony
Dia mitepo ho anao ?
Aza miondrika intsiny
Fa miandrandrà izao.

3
Ry Mpamonjiko malala
Raiso aho ho Anao.
Tano mafy tsy hiala,
Hiondana eo an-tsandrinao.
Eo am-pototr'ilay hazo
Hitoerako hatrizao,
Eo izaho no hahazo
Fiadanana aminao.
