EFA ELA NO NIKASA

1
Efa ela no nikasa mba handao.
Ka hanadino ireo lasa izay fanao
Kanjo indrisy hatrizao
Ao anaty tratrako ao
Tsy afaka ao
Mbola ao anatiko ao.

ISAN'ANDININY :
Mba vonjeo, ry Ray
'Ty mahantra kely ity.
Hiasanao, ry Ray
Tsy hifikitra ety.
Ka manomboka anio
Ho voasasanao madio,
Madio, madio.
Ho tena zanakao.

2
Efa ela no nizotra tao an-johy
Ka dia tsy afaka nipoitra, toa nafoy
Haizim-pito tsy mba roa
No nandrakotra ny fo
Ka endrey fa nirepirepy tao.
Mba vonjeo, ry Ray, sns.
