RY TOMPO Ô, TARIHO NY TANINDRAZANAY

1
Ry Tompo ô, tariho
Ny tanindrazanay,
Ny saina atodio
Fa tena tianay,
Hanaiky ny mazava
Omen'ny teninao,
Ka tsy hisalasala
hanara-dia Anao.
Tantano re, ry Tompo
Hanao ny sitrakao,
Ho vonona hanompo
Handray ny hafatrao,
Ny didinao rehetra
Nomenao fahizay,
No aoka mba ho fetra
Hotanterahinay.

2
Ry Tompo ô, vimbino
Ny tanindrazanay,
Arovy sy tsimbino
Mba hiadananay.
Omeo saina hendry
Ireo mpitondra anay,
Hahaizanay mikendry
'Zay hahasoa anay.
Rah sendra ka variana
Tsy mahatsiaro Anao.
Fohazy mba ho liana
Handray ny hevitrao.
Ny sitrakao rehetra
No tena sitrakay
Fa io no tarigetra
'Zay hotratrarinay.

3
Ry Tomponay malala,
Ry Vonivatonay
Tariho lalandava
Ny tanindrazanay.
Ny herinao rehetra
Ny voninahitrao,
No aoka mba hitoetra
Ho tazanay izao.
Irinay Tompo tsara
Hohamasininao,
Handraisanay anjara
Ho eo anilanao.
Vonjeo ny Malagasy
Ho olonao tokoa,
Ka tsy hilasilasy
Hanaraka ny soa.
