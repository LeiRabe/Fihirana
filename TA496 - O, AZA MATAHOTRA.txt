O, AZA MATAHOTRA

1
O, aza matahotra
'Zaho homba anao.
Toky tsara loatra,
Misy aina vao.
Na manjombona aza
Ny alehako,
'Zaho dia hilaza :
Jeso eo anilako.

ISAN'ANDININY :
Tsia, tsy irery aho,
Tsia, tsy irery aho
Jeso Mpamonjy, Mpiaro,
No miaraka amiko.
Tsia, tsy irery aho,
Tsia, tsy irery aho
Jeso Mpamonjy, Mpiaro,
Tsy misaraka amiko.

2
Raha ny masoandro
Semban-drahona,
Jeso hainandro
Tsy mba takona.
Raha toa tsy hita
'Rony kintana,
Jeso miara-mita
sy manoro lalana ahy.
Tsia, tsy irery aho, sns

3
Ao 'reo loza maro
'Zay tsy hitako ;
Fa Jeso Mpiaro
No ampingako.
Izy no miteny
Dia matoky aho
Fa ho resy ireny
Raha izaho mitalaho.
Tsia, tsy irery aho, sns
