RY MADAGASIKARA SOA

1
Ry Madagasikara soa
Natolo-Janahary anay.
Nosim-boahangy manirery
Fa nahasoa ny razanay.
He ! sarobidy tsara loatra,
Tsy sandàna, tsy atakalo
Feno ny fo ka toa mangina
Heriny mivavaka hoe :

ISAN'ANDININY :
Andriamanitra ô !
Tondrahy ny andon'ny lanitra
Vontosy ny tsiron'ny tany
I Madagasikara.

2
Ry firenena malagasy
Andeha malaky mitsangàna,
Alao hery mandrosoa !
'Zay maha-olona ano re,
Atolory, asorony !
Aza mandevina talenta
Fa anondroty firenena.
Andriamanitra ô, sns.

3
Andriamanitra ambony
Fenoy ny fitahianao.
Ny mponina rehetra eto
Ary izay asa mahasoa
Ireo nantsoinao hitondra,
Mba tsidiho, mba tsidiho.
Ho sambatra tokoa ny Nosy
Raha Ianao no azy.
Andriamanitra ô, sns.
