HE, NY ANTSO MAFY IZAO

1
He, ny antso mafy izao,
Ô! henoy, ô! henoy !
Avy Ilay Mpanjakanao,
Eo an-drahona.
Injay ny trômpetra,
Ô! henoy, ô! henoy !
Fa tonga ny fetra izay nandrasana.

2
'Nreo anjely marobe
Ô! henoy, ô! henoy !
No indray mihira hoe:
Voninahitra !
He, feo maharavo,
Ô! henoy, ô! henoy !
Mameno ny avo
Eny an-danitra.

3
Avy izao ny Tomponao,
Ô! henoy, ô! henoy !
Moa faly ny fonao ?
Mba lazao anio.
Ekeo tsy terena, Izy izao.
Miomana hitsena
Azy am-po madio.