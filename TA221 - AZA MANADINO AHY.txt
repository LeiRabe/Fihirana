AZA MANADINO AHY

1
Aza manadino ahy,
Ry Mpihaino vavaka !
Aza mba manary ahy
Hanalavitra Anao ;
Mitodiha, ry Mpanjaka !
Ka jereo ny olona ;
Aza manadino ahy,
Ry Mpihaino vavaka !

2
Ianao no fiereko,
Vatolampy heriko ;
Na kamboty aza aho,
Faly manana Anao ;
Afa-tahotra ny foko,
Raha miandrandra Anao ;
Aza manadino ahy,
Ry Mpihaino vavaka !

3
Eny, Ianao no Raiko,
Ka hatoniko izao ;
Nefa ny fahadalako
Aza mba heverinao;
O ! ampifalio aho,
Ka ombay ny elatrao ;
Aza manadino ahy,
Ry Mpihaino vavaka !

4
Tabataba lalandava
No mba hitako izao,
Ka izahoi te ho tonga
Ao am-pitsaharanao ;
Mitenena ry Jehovah !
mamalia ahy izao ;
Aza manadino ahy,
Ry Mpihaino vavaka !
