RY RAY Ô, HENOY

1
Ry Ray ô, henoy ny vavakay
Atolotray ankehitrio
Mba ho fankasitrahanay
Ny fitiavanao anay.
Na ratsy aza izahay,
Nandà ny sitraponao,
Tsy nankato ny teny soa,
Dia mbola nomenao indrafo.
Isaoranay ny anaranao.

2
Ny tena irinay hatrizao :
Hanompo sy hanaja Anao,
Hanao 'zay tianao tokoa
Sy hankato ny didinao.
Ny fonay manontolo, re,
Ny hery sy ny sainay,
Ny andro manontolo, e,
Ho entinay eo an-tongotrao,
Ry Ray ô, ka raiso hatrizao.

3
Raha avy ilay andro lehibe
Hihaonanay ao aminao,
Hasandratray ny hira, re,
Hidera ny fitiavanao.
Ry Ray, diovy ny fonay,
Havaozy ny toetray
Ho mendrika ny lanitra,
Ho tretrika sy finaritra.
Henoy re ny vavakay. Amen.
