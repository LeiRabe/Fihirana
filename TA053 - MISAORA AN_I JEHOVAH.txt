MISAORA AN'I JEHOVAH

1
Misaora an'i Jehovah,
Ô ! ry fanahiko,
Misaora an'i Jehovah,
Derao, derao ny Tomponao.
Ny fitahiany rehetra,
Saintsaino avokoa.
Mamindra fo sy mihantra
Ilay Mpamonjiko.
Hidera an'iJehovah aho
Raha mbola miaina koa.
Hidera an'iJehovah aho
Raha mbola miaina koa.
Asandrato ny feonao,
Ianao 'zay olony
Asandrato ny feo.
Derao ny anarany.

2
Mifalia ry zatovo,
Ny sitrakao atao
Fa sitraky ny Tompo
Ny hifalianao :
Kanefa re tsarovy,
Ilay Mpanao anao.
O ! atolory Azy
Ny fiainanao izao.
Amin'izay ny alahalo
Dia handositra.
O ! mifalia mandrakariva,
Eny, mifalia.
Asandrato ny feonao,
Hirao ny hatsarany.
Asandrato ny feonao,
derao ny anarany.

3
Raha sendra ka manjombona
re ny lanitrao
O ! matokia ihany
Jeso tsy lavitra.
Ny fitondran'izao
Miafina aminao ;
Kanefa dia nikendry
Ny mahasoa anao.
Fiadanana, fiadanana
Sy fitahiana.
Ny alahelonaoDia hody fifaliana.
Asandrato ny feonao,
Hirao ny hatsarany.
Asandrato ny feonao,
derao ny anarany.

4
Jesosy anie ho avy
Tsy ho ela intsiny izao
Hitondra famonjena
Ho an'ireo olony
Ka moa tsy ho faly indrindra ianao ?
Ny Tompo avelao
Hiasa ao am-ponao
Amin'izay, amin'izay
Ho vonona ianao.
O ! mifalia mandrakariva.
Eny, mifalia.
Asandrato ny feonao,
Derao  ka mba lazao,
Eny ankalazao
Ilay Mpanjakanao.
