INDRETO FA VONON-KANOMPO

1
Indreto fa vonon-kanompo
'Zahay zanakao, ô, ry Ray,
Tsy misy ekenay ho Tompo
Afa-tsy Jeso Zokinay.
Tsy tianay intsony ny ota
Namatotra anay hatrizao.
Ny lalan-komban'ny mpanota
Afoinay hatramin'izao.

ISAN'ANDININY :
Jereo ô, ry Ray,
Fa mandroso 'zahay zanakao.
Tohano ny fo
Fa hijoro hanaraka Anao.

2
Kanefa mafana ny ady
Atrehinay ankehitrio
He ! mila hivarina an-kady
Izahay, ka vonjeo sy ampio.
Satana mikendry handova
Mamelatra fandrika be ;
Tantano, ry Ray tsy, ho lavo
Hazony akaikinao re.
Jereo ô, ry Ray, sns.

3
Ny herinao Jeso Mpamonjy
Irinay hananana koa.
Ny herinao nenti-namonjy,
'Lay hery mandresy tokoa.
Ny zava-kendrenay rehetra
Hanarakan ny didinao.
Fanahy ô, tongava hitoetra
Am-ponay mba ho lapanao.
