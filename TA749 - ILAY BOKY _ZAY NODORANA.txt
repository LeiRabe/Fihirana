ILAY BOKY 'ZAY NODORANA

1
Ilay boky 'zay nodorana
Dia may, nefa tsy levona ;
Izay natao ho lavenona,
Lasa vato fanorenana ;
Noheverina ho foana
Kanjo mainka koa velona
'Lay nafenina, nalevina,
No nisandratra nivelatra !
(Mba henoy)
Iza moa no hahasakana,
(Iza moa)
Eny, iza no hanohitra
(No hanohitra)
Ilay teny voasoratra, (ilay teny)
Dia ny tenin'Andriamanitra ?
(Andriamanitra)
'Zao rehetra izao ho levona (levona)
Fa ny teny no haharitra (haharitra)

2
Ilay Teny Masina sy to,
Manambara ny Mpamonjiko,
Tena sarobidy ao am-po
Ka vakiko sy iainako :
Fifaliana, fiarovako,
Fahazavana ao an-dàlako ;
Koa tanako ho lovako
Sy isaorako ny Tompoko !
(Maty aho)
Maty aho nefa velona,
(Velona)
Fa Kristy no ahavelomako,
(Ahavelomako)
Maty Izy, ho Mpisoloko, (soloko)
Noho ny fahotana vitako ;
(Ota vitako)
Nefa Izy dia natsangana,
(Tsangana)
Santatry ny fitsanganako. (Haleloia !)
