RY ZANAKO MANIA

1
Ry zanako mania !
Henoinao izao.
Izaho ba fitia
Mangora-po anao ;
Ry zanako ! modia
Sao maty ianao,
Fa be ny bibidia ;
Modia re !

2
Ny zavatry ny tany
Sao mahasimba anao
Harena mety lany
Tsy mahavonjy anao :
Izaho irery ihany
No hiadananao ;
Ka mbola manontany :
Tsy hody va ?

3
Mamiratra jerena
Ny lalan-tsitrapo,
Fa ankoso-bolamena,
Mamitaka ny fo;
Ny sitrapon'ny tena
Mamery ny ainao,
Ario ka miverena
Modia re !

4
Izaho Tompon'aina,
Nijaly ho anao,
Ka, he, nanolotr'aina,
Mba hamonjena anao;
Ny rako mitaraina,
Modia ianao :
Ka aza mba malaina,
Modia re !

