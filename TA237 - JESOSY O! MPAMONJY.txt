JESOSY Ô ! MPAMONJY

1
Jesosy ô ! Mpamonjy
Ombay ny herinao
Ny fiezahanay
Hanatona Anao.
Raha indro mafy ny ady
Ka maizina ny dia,
Ianao Jeso tia,
Ianteheranay.

2
Raha indro ka mahery
'zany filan'ny nofo,
O ! aza avela ho resy
'Zahay mpanomponao.
O ! aza afoinao re
Fa osa izahay.
Ianao manan-kery
Mahavonjy anay.

3
Sasao madio ny fonay
Mba hitoeranao,
Ry Tompo tia any
Ekeo hatrizao,
Ka izahay mpanota
Ho mendrika tokoa
Handova famonjena
Raha ho avy Ianao.
