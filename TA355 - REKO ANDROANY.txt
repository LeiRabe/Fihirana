REKO ANDROANY

1
Reko androany, Jesosy tia,
Fa lehibe ny fitiavanao.
Fitiavana avo sy hodoria
Atolotra ahy ratsy izao.
Ekeko, Tompo ny famonjena,
Na dia tsy mendrika aho izao.
Ataoko anio 'lay fanekena
Fa hatrizao dia ho Anao.

2
Reko androany, Jesosy Mpamonjy,
Fa na izaho irery aza re,
No hany very ka nila vonjy,
Ho nafoinao ny ainao e !
Voasintona aho hanolo-tena,
Ho velona sy ho faty koa,
Ho Anao Jeso 'zay famonjena.
O ! raiso ho Anao tokoa.

3
Reko androanay fa miandry ahy
Hanolo-tena mba ho Anao
Ianao, Jesosy, ka toa manahy
'Ndrao dia diso aoriana aho izao.
Tsy rahampitso, anio, ry Tompo,
Ny tenako ho fanatitra ;
Anao tontolo, ho tia hanompo,
Na ory, na finaritra.

4
Reko androany, fa vetivety
Ianaio Jesosy, ho avy indray,
Hampody izay rehetra nety
Nanolo-tena ho amin-dRay !
O ! mba tsarovy, Mpamonjy tia,
Izaho fa efa navotanao,
Anao tontolo sy ho doria,
Jeso malala, entonao !
