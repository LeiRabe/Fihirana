RAHA TONGA ANIO

1
Raha tonga anio
Avy aoa anaty rahona ao Jeso,
Mba hanao ahoana re ?
Moa efa vita tsara ve
Ny fiomananao
Handray ny Tompo lehibe ?
Ny hosana ve no hoventesinao
Hampiseho ny fahavononanao
Sa ny vaolampy kosa no antsoinao
Ho avy hanarona anao ?

2
Raha tonga anio,
Avy aoa anaty rahona ao Jeso,
Hitsena ve ianao ?
Ho tampoka aminao
sa efa nandrasanao ?
Izao fiaviany izao.
Moa ny fifaliana sy ny avotra
No antenainao ho entina ho anao
Sa ny horohora ary ny tahotra
No hameno ny ao anatinao ?

3
Raha tonga anio,
Avy aoa anaty rahona ao Jeso,
Moa ve fantatrao ?
Fa hiavaka eo ireo ho very 
Ary ireo ho ao Salema vaovao.
Nosasàny ve ireo helokao
Ary hakariny ianao ho ary,
Sa ho fiampangana hanameloka anao
Ny rà nalatsany taty ?

