JESOSY NO MANJAKA

1
Jesosy no manjaka
Aty am-poko izao.
Izaho koa hitoetra
Anilany hatrizao.
Nandao ny lanitra Izy,
Nitady ahy mpania.
Niantso, niangavy :
<<Mpanota ô, avia>>.

2
Jesosy no mibaiko
Ny fiainako izao.
Ny feony no henoiko
Hatrany, hatrizao.
Tsaroako dia tsaroako
Ny nanatonany ahy
Niteny tao am-poko :
<<Izaho Mpamonjy tia>>.

3
Jesosy no jereko
Hatrany, hatrizao
Ny tiany no ataoko
Fa mamiko izao
Tsy mba very intsony
Izay manolo-tena
Fa efa voavonjin'
Ny ran'ny fanekena.

4
Jesosy no mitondra
Ny diako hatrizao.
Ny tanany mitsotra
Fihiniko izao.
Tsy mba ireri intsony,
Noho <<'lay fanekena>>,
Fa olom-boavonjy
<<Hisatro-diadema>>.
