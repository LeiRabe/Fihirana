INDRO FA MISOKA IZAO

1
Indro fa misoka izao
'Lay masoandro tazanao.
Manatona avia derao
Ny Mpamorona anao.
Ankalazao.

ISAN'ANDININY :
Dera, haja, saotra.
Atolotray,
Ho Anao, Jehovah Ray.
Mendrika asandratray
Mandrakizay.

2
Ny ota maro izay natao
Tompo ô, mba avelao
O ! diovy ka sasao
Ny fonay re anjakao
Mba ho Anao
Dera, haja, saotra, sns.

3
Ny fiadananao izao
Ampombay ny olonao
Hampitony, hanavao
Ka hameno hatrizao
Ny fiainanay.
Dera, haja, saotra, sns.

4
O ! ekeo ny vavakay
Sy ny saotra entinay
Ka ny voninahitra
Ho Anao maharitra
Mandrakizay.
Dera, haja, saotra, sns.
