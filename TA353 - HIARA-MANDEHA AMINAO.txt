HIARA-MANDEHA AMINAO

1
Hiara-mandeha aminao hatrizao,
Jeso no iriko tokoa.
O, raiso ny tanako atsotra aminao.
Fa atolotro koa ny fo.

ISAN'ANDININY :
Handroso isan'andro na aiza haleha
NA mora na sarotra atao
Tsy hiala tokoa na hivadika re
Ambara-pahatonga aminao.
Ambara-pahatonga aminao.

2
Hiara-mitondra aminao hatrizao
Ny hazo fijaliana,
Fa maivana izany raha anilanao
Ka hody fifaliana.
Handroso isan'andro, sns.

3
Hiara-miasa aminao hatrizao,
Hitady izay very koa,
Ka hanana fo antra toy ny Anao,
Hanarina ny efa voa.
Handroso isan'andro, sns.

4
Raha avy indray tsy ho ela Ianao,
Izaho handao ny ety ;
Hiaraka amin'ny navotanao,
Handova ny lanitra ery.
Ho sambatra indrindra, ho tretrika koa
Hanatrika ny tavanao,
Kanefa izay hifaliako tokoa,
Hiara-mitoetra aminao,
Hiara-mitoetra aminao.
