ATOLOTRO ANAO

1
Atolotro Anao ny tenako,
Ry Raiko,
Fa Ianao no tena
Loharanon-tsoa :
Izao tontolo izao
Manintona ny saiko
Hihataka aminao,
Ho babony tokoa.

2
Atolotro Anao ny tenako,
Ry Raiko,
Ho eo an-tànanao,
Ho sakambininao,
Ho hatanjahinao
Ny tena sy ny saoko,
Hisikina tokoa,
Hiady ho Anao.

3
Atolotro Anao ny tenako,
Ry Raiko,
Fa izany indrindra re
No hetahetako ;
Ny ran'ny Zanakao
Mitory ao an-tsaiko
Mba hanolorako
Anao ny tenako.
