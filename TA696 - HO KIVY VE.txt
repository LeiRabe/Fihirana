HO KIVY VE

1
Ho kivy ve raha sendra ny manjo ?
Ny ady atao ve hampamoy fo ?
Tsy tanintsika izao tontolo izao
Jere Jeso ery mitazana anao.
Ny fanenjehana hiaretanao.
Mampanakaiky Ilay tratrarinao.
Na rotika aza
Izao nofo izao
Moa ve tsy hosoloiny
Vaovao ?

2
Ny fahoriana hitanao ety
No làlana hahatonga anao ery.
Fanantenana latsaka ao am-po
No hahatraranao ilay Edena soa.
'Zao nofo izao ta handavo anao,
Satana anie no ta hanjaka ao.
Koa mandrese,
Jesosy momba anao.
Tazano ange, fa indry,
Kanananao !

3
Ampaherezo ny ondrinao, ry Ray !
Aza avela ho irery hangaihay.
Ny fanenjehana tsy tahotray
Satria Ianao Tsitoha mitarika anay.
Ny fiakarana ho afakay,
Izao rehetra izao tsy maintsy resinay
Fa sabatray ny teny masinao ;
Fiadiana aronay ny didinao.
