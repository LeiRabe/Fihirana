MANATONA, RY MPANOTA

1
Manatona, ry mpanota
Ory, jamba, very koa !
Ianao simban'ny ota,
Indro ao ny Tompo soa ;
Ry tsy mendrika ho vonjena,
Misy 'zay miantra anao ;
Fifaliam-be homena,
Famelana helokao.

2
Mba henoy ny teny tsara
'Zay lazaina aminao,
Sao very ny anjara
Soa tadiavinao ;
Feno antra, mana-kery
Jeso no mitaona anao ;
Ka ny mino tsy ho very
Manatona re izao.

3
Ny miato tsy mba tsara
Ny halainanao ario ;
Sao helohin'ny Mpitsara
Manatona re anio ;
He ! miandry ny Mpamonjy
Mba faingana ianao.
Raha te ho voavonjy,
Aza ela ianao.
