EFA AKAIKY 'LAY ANDRO

1
Efa akaiky 'lay andro malaza
Hisokafan'ny lanitra re,
Ka hiseho 'lay tena mazava
Hampisava ny alina re

ISAN'ANDININY :
Haleloia ! Hosana, ry Tompo !
Haleloia ! hoy ireto mpanompo !
Mihoby Anao 'zahay,
Ry Ilay Mpanjakanay !
Haleloia re ho amin'ny Avo !

2
Efa akaiky ilay fandresena :
Hovohana ny fasana re,
Ka hitsangana ireo 'zay nekena
Ho mpandova ny lanitra e !
Haleloia, sns.

3
Efa akaiky ila fitsenana,
eo an-drahon'ny lanitra e,
An'i Jeso Mpamonjy, Hosana !
Hoy ny hiran'ireo marobe.
Haleloia, sns.

4
Efa akaiky ilay vavahady
Hankanesana amin'ny Ray
Handrosoan'ireo afaka ady :
Efa very fa hita indray !
Haleloia, sns.

5
Efa akaiky ilay famonjena
Ka ny ratsy nadoza ho lao
Fahoriana koa ho resena
Hira, hoby izao no atao.
Haleloia, sns.