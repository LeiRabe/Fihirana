RY TOMPO Ô! MPAMINDRA FO

1
Ry Tompo ô, Mpamindra fo
Sy feno fiantrana koa,
Mpamela heloka tokoa,
Vonoy ny hadisoako.
Manatona aho 'zao,
Na meloka aminao,
Noho ny hasoavanao,
Sasao madio ny foko.

2
Tsy te hiala tsiny re
Fa tena diso lehibe,
He! ratsy hatrany ambohoka e!
Ianao no nanotako.
Manatona aho 'zao,
Na meloka aminao,
Noho ny hasoavanao,
Sasao madio ny foko.

3
Ny fahamarinana ao am-po
No tena sitrako tokoa,
Avia, diovy avokoa
Ny heloko rehetra.
Manatona aho 'zao,
Na meloka aminao,
Noho ny hasoavanao,
Izay tsy misy fetra.

4
O,amorony fo madio,
Ankehitriny eny anio;
Fanahy tsara mba ampio,
Tohano tsy ho resy.
Hamerina aminao
'Reo olon-diso izao,
No faniriako hatrizao,
Ry Kristy, 'Zay Mpandresy !
