NY SABATANAO RY TOMPO

1
Ny Sabatanao ry Tompo,
No tsarovanay izao ;
Ka mivory ny mpanompo
Mankato ny didinao
Entinay ny fanajana
Sy ny saotra ho Anao,
Ary hira fiderana
Nohon'ny voninahitrao.

2
Andro masina indrindra
Notahinao fahizay ;
Tsy miova, tsy mifindra,
Andronao Jehovah Ray.
Andro nitsaharanao
Ka mba itsaharanay ;
Ao an-tany vaovao
Mbola ho tsaroana indray.

3
Tompo ô, tariho izahay
Mba hanao ny sitrakao ;
Ary hitandremanay
Ny Sabata Masinao.
Na aiza toeran-kivoriana,
Raha Sabata toy izao,
Arotsahy ny fitahiana
Ho amin'ny vahoakanao.
