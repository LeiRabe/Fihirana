JESOSY NO ANTOM-PIAINAKO

1
Jesosy no antom-piainako,
Hiraiko isan'andro.
Miova ny fisainako
Raha Jesosy no banjiniko.
Atokako ho Azy avokoa
Ny androko rehetra,
Anjarako sy lovako
Ilay Tompo Jeso, Mpamonjiko.

2
Jesosy no zava-drehetra,
Tsy misy hafa intsony.
Fitiavana tsy voafetra
Nomeny avy any ambony.
Atolotro manokana
Ho Azy izao ny foko
Anjarako sy lovako,
Ilay Zanaka Lahitokana.

3
Jesosy no iantsampazako
Raha sendra fahoriana.
Anilany tsy hialako
Fa feno fifaliana.
Fa tokiko sy heriko
Jesosy Ilay Mpanavotro
Anjarako sy lovako
Ilay Jesosy antom-piainako.
