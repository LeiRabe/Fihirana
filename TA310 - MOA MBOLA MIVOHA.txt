MOA MBOLA MIVOHA

1
Moa mbola mivoha hatrizao
Ny varavarana ?
Mbola azo atao ve hiditra ao
Ka tsy ho lavina ?
Moa mbola misy ny indrafo,
Ho an'ny mahantra toy izao ?
Ka mbola misy sombin-tsoa
Mety ho azoko ary.

2
Moa mbola tia ahy ve ny Ray
Na dia efa diso be ?
Vonona va Izy mba handray
Raha mibebaka e ?
Sao efa lasa mandrakizay
Ny andro mety hifonana,
Ka efa tapitra amin'izay
'Lay ora fanatonana ?

3
O ! ry mpanota avia izao,
Avia, manatona.
Midanadana hidiranao
Ny varavarana !
Famindrampo, famelana re,
Homena izay torotoro fo ;
Ny soa an-danitra be dia be
Indro fa anao avokoa !
