RY TOMPO MANATREHA

1
Ry Tompo manatreha
Izato zanakao
'Zay vonona handeha
Hiaraka aminao.
Tsy haiko velively
Hamindra irery 'zao
Fa izaho dia kely ;
:,: Aoka ho tantananao. :,:

2
Raha mamely mafy
Ny fahoriana re,
Ka, indro, fa mifafy
Ny ranonoram-be.
Hazony, Tompo, aho
Mba tsy handao anao,
(O) Ampio mba ho taho
:,: Hikambana aminao. :,:

3
Ekeko ny hitondra,
Tompo, ny zioganao
Fa soa toa diamondra
Ny fitsaharanao ;
Hanahaka 'lay toetra
malemy sy madio,
(Te) Hanakatra ny fetra
:,: Jeso ô, ampio. :,:

4
Endrey ny hafaliako
Miaraka aminao ;
Na sarotra ny diako,
Na mafy ny atao,
Finaritra ny saiko
Mbanjina hatrety
(Dia) 'Lay lova andrandraiko
:,: Miandry ahy ary. :,:
