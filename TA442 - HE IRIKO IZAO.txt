HE ! IRIKO IZAO

1
He ! iriko izao
Ny ho sakaizanao,
Hipetraka eo anilanao,
Handre ny feonao.
Eo 'zany zaho hahita
Ny endrikao, ry Jeso.
Hahazo voninahitra
Sy hery vaovao.

2
He ! iriko izao
Ny ho eo akaikinao.
Ho tonga zanakao tokoa,
Hitovy aminao.
Eo 'zany zaho
Hiara-manjaka aminao,
Handray ny lova atolotrao,
Izay navotanao.

3
He ! iriko izao
Ny ho eo akaikinao.
Ho lavitra ny tahotra,
Ny tebiteby koa.
Eo 'zany zaho sambatra
Fa mialoka aminao
Ho sambatra mandrakizay
Fa ampoky ny soa.
